Mlastinile

1. Prea multe lucruri ne solicita si, dat fiind me­canismul echivoc al solicitarii, prea multe cuvinte se ingramadesc sa le cuprinda, sa le ascunda in labirin­tul lor inutil si inselator - de aceea poate ca, pe alocuri, am sa spun ce nu trebuia spus; oricum sint convins ca fiecare va medita mai mult asupra surplusurilor lasind la o parte starea in care plutesc, pe dedesubt, ca un inotator subacvatic, de exemplu.

Dar mai exista si vuietul acela si capacitatea fieca­ruia de a-l percepe...

2. Asadar, era o dimineata de iulie, neobisnuit de racoroasa, daca ma gindesc bine; plouase toata noaptea marunt si monstruos, cerul mai parea inca un burete violaceu, imbibat cu apa, eram ud leoarca dar cel mai mult ma supara noroiul care se strecurase prin sparturile cizmelor mele de cauciuc formind, peste ciorapii mei de bumbac, o clisa rece si alunecoasa.

Statusem citeva ore, innoroiat de sus pina jos si, dupa cum spuneam, cumplit de ud, lipit de o falie a digului, intr-o adincitura, ascultind-o cum respira si geme; fireste, totul imi devenise egal iar la marginea padurii, unde incercasem mai apoi sa ma adapostesc pe sub copaci, prin tufe, auzisem atitea fosnete linistite,

indiferente, amestecate in golul tacerii, incit ma sim­team cuprins parca intr-o uriasa picatura de apa care, ea, gindea si respira pentru noi, asa, ca la inceput; dar n-aveti grija, curind voi fi intr-o camera uscata, unde­va, la caldura, printre fosnetele linistitoare si indife­rente ale oamenilor si ale lucrurilor care, ei si ele, vor gindi si vor respira pentru mine.

Prin apropiere, pe malul sting al mlastinei, se afla casa acoperita de iedera a domnului Sima; pe el il cunosteam oarecum, un fel de pensionar, il interesau virtutile plantelor medicinale, il intilneam uneori pe cimp, culegea flori albastre, ne si salutam, de aceea am batut la poarta lui -vedeam cum stropii sar din pum­nul meu si nu din lemnul ud al portii - si am strigat: "Deschideti!". El a deschis - era uscat - mi-a zimbit prietenos si m-a poftit in casa; invelisul de apa a ramas afara -, stiti, picatura aceea care se intinde peste lume cuprin-zind-o - noi am intrat mai in interiorul ei, uitind-o, ca de obicei, am deschis o usa, apoi inca una, domnul Sima a vrut sa-mi dea niste zdrente uscate, ca sa ma schimb, ce sa-i faci, oamenii, intre ei, se ajuta, l-am refuzat, era bine, era cald, domnul Sima mi-a spus "sa mergem in odaia de sus, mai sint citeva persoane aco­lo, sa bem macar un ceai impreuna..."

"Ce persoane, domnule Sima, de persoane imi arde mie acum? sint mort de oboseala, abia ma tin pe pi­cioare, m-as culca aici, pe podea, nu ma auzi cum fosnesc?"

"Ceaiul o sa-ti faca bine, domnule Naum, e un ceai de plante, foarte sanatos."

"Ma rog, daca insisti dumneata", si asa mai depar­te, pina cind am ajuns in odaia de sus, n-am s-o de­scriu, am sa spun doar ca se mai aflau acolo patru persoane, doi barbati tineri si o fata pe care, fireste, am iubit-o de la prima privire, iar pe o masa lunga,

facuta din scinduri groase si asezata sub fereastra care da spre mlastini, un alt barbat, mai virstnic, lungit acolo, pe masa, parea ca doarme sau ca e mort sau ca e o papusa de ceara. Figura lui mi se parea cunoscuta dar nu stiam de unde s-o iau. Cind am intrat a deschis ochii si s-a uitat o clipa la mine, apoi i-a inchis din nou si nu s-a mai clintit.

"Dinsul e domnul Naum, e un distins poet, sint sigur ca ati auzit de el", a socotit necesar sa ma prezin­te domnul Sima.

"Naum si mai cum?" a intrebat unul din tineri, n-am sa-l descriu, am sa spun doar ca era marunt si indesat si ca avea sini ca de femeie iar parul cirliontat i se unea in doua puncte, deasupra fruntii.

"Naum P. Mata", i-am raspuns eu, in gind, pentru ca trebuia sa devin vulgar, pentru ca o iubeam ne­buneste pe fata aceea si ma simteam, fara voia mea, sublim, asa ca trebuia facut ceva iar vulgaritatea, sacri­legiul, in genere, echilibreaza, uneori; dar am raspuns asa numai in gind, pentru ca nu pe tinarul acela vro­iam sa-l echilibrez; iar cu glas tare am adaugat: "puteti sa-mi ziceti cum vreti, nu conteaza".

"Atunci am sa-ti zic Constantinescu", a decis el. Mie imi era egal, ma uitam la fata aceea, mi se lu­minasera ochii de fericire, o iubeam nebuneste si ii spuneam in gind: "vai, ce te mai iubesc!"

Domnul Sima ne-a turnat ceaiul cu gust de izma si miros dulceag, in fine, n-am sa-l descriu, am sa spun doar ca noi patru ne-am asezat pe scaune - erau patru scaune in camera - iar tinarul acela cu sini ca de fe­meie, despre care am aflat mai apoi ca se numea Iason (tinea ceasca de ceai in mina stinga) s-a instalat peste omul mort sau peste papusa de ceara lungita acolo, parea ca nu-l vede.

"Nu-i nimic" mi-a spus incet domnul Sima, pe cind eu ma pregateam sa-i atrag atentia tinarului Iason ca nu se cade sa stai peste cineva care deschide ochii si te priveste atit de expresiv, chiar daca e mort, chiar daca e papusa de ceara, "nu-i nimic, Dragos o sa rabde, il doare dar o sa rabde, el care a trecut prin atitea in viata" (asadar, cel lungit pe masa purta numele de Dragos) "dumneata, spune-i ceva fetei care te priveste ca pe mirele mult asteptat."

"Draga mea", i-am spus eu atunci, incet, fetei ace­leia, "fiindca nu stiu cum te cheama am sa te numesc Zenobia si trebuie sa stii ca te iubesc neinchipuit de mult; uite, chiar azi noapte am visat ca un prieten, un fost coleg de scoala, nu mai stiu, mi-a daruit o haina brodata, trebuia sa asist la nunta lui; ei bine, mireasa, care iti semana leit, ma iubea neinchipuit de mult, imi spunea mereu asta, in ciuda atitudinii mele rezervate; mie, marturisesc, imi facea placere, desi respingeam cu hotarire pornirile ei pasionale; de altfel, cu citeva nopti inainte, in imprejurari aproape similare (cu ex­ceptia ceremoniei nuptiale) o alta fata, nu o mireasa ci una despre care se stia precis ca e mormona, te rog sa nu scapi amanuntul acesta, ma iubea si ea nein­chipuit de mult si eu ma simteam nespus de bine, ca in picatura aceea de apa; eram fericit in pelicula ei de dragoste, iti spun drept si te iubesc neinchipuit de mult, as zice, si asa mai departe; starea aceasta de dragoste pentru tine, totala si cotropitoare, rezuma intreaga mea existenta de pina acum, nu stiu daca ma intelegi; iar daca ma iubesti si tu neinchipuit de mult, dupa cum s-ar parea, poti sa faci abstractie de per­soana mea fizica atit de incorect imbracata, n-are im­portanta, nu stiu daca ma intelegi si te rog sa ierti discursul meu de cretin, vroiam sa spun, si asa mai departe..."

"E sigur ca te iubesc", mi-a raspuns ea incet, de alt­fel, trebuie sa stii ca, facind abstractie de circumstante, te iubesc neinchipuit de mult, in calitate de mireasa a fostului tau coleg de scoala, desi nu sint mormona, dar asta nu conteaza, si asa mai departe...

"Constantinescule", a spus arunci cu glas tare Iason, "ce tot mormaiti voi acolo, ce tot te uiti la nenorocita asta? E o scirba, am gasit-o in mlastini, aproape lesi­nata, pe cind veneam incoace, i-am tras arunci si citeva suturi, ca sa ma tina minte, as fi lasat-o acolo, sa crape in apa, pe trestii, dar o luat-o Petru, de mila" (asadar, celalalt, mult mai tinar, aproape un copil, se numea Petru) "si a adus-o incoace."

"N-am luat-o de mila", a spus Petru, "ci pentru ca o iubesc neinchipuit de mult, desi nici macar nu stiu cum o cheama."

"O cheama Zenobia, daca vrei sa stii", am spus eu, "si e neinchipuit de frumoasa, asa cum o vezi si aproa­pe lesinata, cum ati adus-o voi pe cind veneati din mlastini, incoace; eu o cunosc mai de mult, dinainte de casatoria fostului meu coleg de scoala, si asa mai departe..."

"N-are decit s-o cheme cum vrea", a spus Petru, "poate s-o cheme si Zenobia, daca asa vrea ea, eu o iubesc neinchipuit de mult de la prima vedere si putin imi pasa de numele sau de casatoriile ei."

Pentru ca Petru se infierbintase vorbind, poate ca si ceaiul cu gust de izma incepuse sa-si faca efectul, Iason incepu sa rida; iar ca sa poata face asta mai in voie se salta mai sus, pe masa, poate dinadins, pe sto­macul mortului aceluia sau al papusii de ceara care gemu, deschise ochii si se uita disperat la domnul Sima.

3. Pe cind scriu, pentru ca s-ar parea ca scriu, regret ca nu aveti in fata hirtiile pe care sint inghesuite rindurile acestea de cerneala; daca le-ati avea, daca ati inchide ochii si v-ati trece usor virfurile degetelor peste ploaia de litere negre, sint sigur ca ati vedea odaia dom­nului Sima cu masa de sub fereastra care da spre mlas­tini si cu mortul ei; si ne-ati vedea pe noi, fiecare la locul sau, vorbind in gind sau cu glas tare; si ati in­telege ca nimic din starile de pina acum nu este ima­ginat, ca toate s-au petrecut exact cum le relatez. O data ajunsi aici, v-as sfatui sa va opriti o clipa si sa reca­pitulati, trecind usor cu virfurile celor zece degete de la miini, cu ochii inchisi, peste pagini; scapati de cu­vinte, in pelicula propriei voastre disponibilitati, ati afla, poate, lucrurile extrem de importante pe care, oricit as dori, imi e cu neputinta sa vi le comunic.

V-as sfatui, deci, sa practicati exercitiul acesta de recapitulare ori de cite ori va incearca indoiala cu pri­vire la adevarul spuselor mele; mie, de unde ma aflu, imi este perfect egal; vi s-ar oferi sansa de a intra acolo unde credeti doar ca va aflati si asa mai departe...

4. Gindind ca e momentul sa intervina pentru a pune capat unei situatii care ameninta sa devina din ce in ce mai penibila, domnul Sima se intoarse spre mortul acela sau spre papusa intinsa pe masa de sub fereastra care dadea spre mlastini si ii spuse incet:

"Fii fara grija, Dragos, am sa fac tot posibilul sa te scap", apoi i se adresa, cu glas tare, lui Iason: "tinere, te rog sa respecti casa in care te afli si sa nu mai stai pe masa; in plus, te-as ruga sa incetezi o data cu risul acesta abject si absolut deplasat. Toti cei de fata sint oaspetii mei si n-am sa ingadui nimanui, niciodata, sa rida de ei in prezenta mea."

"Usurel", ii raspunse Iason, dindu-se jos de pe masa, spre vadita multumire a lui Dragos care zimbi, "sa n-o luam nici asa, ca doar oameni sintem, si cum sa nu rid de amantii astia, uita-te numai la ei, uita-te la Constantinescu, si la Petru, si la javra asta", Iason isi sublinie ultimele cuvinte cu un bocanc bine tintuit in pintecul suplu al Zenobiei, eu si Petru am oftat sim­tind parca noi insine lovitura, domnul Sima schita un gest de indignare altminteri destul de retinut, doar Dragos zimbi, acum nepasator, "cum sa nu rid de astia, uita-te numai la ei!" - si poc! ii mai trase o lovitura de bocanc Zenobiei - "te apuca risul numai cind ii vezi, amaritii dracului..." si poc! imi trase si mie o lovitura de bocanc...

Fireste, si va rog sa retineti amanuntul acesta, ori­cine s-ar fi asteptat sa intervina ceva care sa puna capat dezlantuirii de brutalitate josnica a lui Iason; se afla acolo, prinsa de o grinda, o barda bine ascutita, oricare dintre noi ar fi putut, foarte usor, sa-i crape capul cu ea; sau domnul Sima, care avea in odaia de jos o pusca, o vazusem eu, ar fi putut sa dea fuga s-o aduca si pac! l-ar fi intepenit pe Iason pentru vecie, noi l-am fi ajutat apoi sa-l arunce peste masa, pe deasupra lui Dragos, pe fereastra, in mlastini, putea fi sigur de tacerea si de complicitatea noastra; sau Petru, ar fi putut face apel la legaturile lor de prietenie, la anii petrecuti im­preuna in scoli, si asa mai departe; sau Zenobia, oh, daca ar fi vrut, ar fi putut macar sa tipe; sau Dragos, adica nu, Dragos era, poate, mort, asa ca n-ar fi putut face nimic, iar eu, care eram mult mai puternic...

5. Odata, pe cimp, deasupra digului proaspat consolidat dupa ultimele inundatii, era un cer dusma­nos, totul in jurul meu erau dusmanos, vrabiile si ciu­linii incercau sa-mi zgirie ochii, nu ma iubea nimeni, ma aflam intr-un cerc de ostilitate dezlantuita, acolo, in locul acela pustiu, si vintul imi vijiia pe la urechi, ma si durea o ureche, cea stinga, aveam nevoie de cineva, neaparata nevoie, ca sa scap, sa ies din cerc, aveam nevoie de cineva care sa ma iubeasca macar pina trece primejdia, cind am dat cu ochii de bolovanul acela de pamint, urit, negru, respingator; fireste, bolo­vanul a tras asupra lui toate blestemele, toata osti­litatea cercului, m-a iubit, s-a ghemuit, s-a innegrit si mai tare si a pleznit, incordindu-se parca si rabdind chinul, pentru mine, pentru intreaga lume, pentru tot pamintul aflat in primejdie; atunci vrabiile si-au vazut de treaba, au redevenit prietenoase, ciulinii au fosnit cit se poate de placut, o mare povara mi s-a ridicat de pe suflet, iar acum, nimeni...

6. Asadar, pentru ca Iason, in ochii mei, repre­zenta substanta altui cerc si n-aveam de gind sa-i ab­sorb ostilitatea, am spus cu glas tare, aproape dedamind:

"Traim si viermuim cu totii in aceeasi fragila peli­cula; uite, eu, de pilda, daca Iason ar fi de acord, daca Petru ar fi de acord si daca domnul Sima ar incuviinta, pentru ca mi se pare ca ploaia a stat, as pleca de aici cu Zenobia, pe care o iubesc neinchipuit de mult; m-as duce cu ea, asa, pina la capatul lumii, adica nu, pina ceva mai aproape, la niste locuri pe care le stiu eu; astfel s-ar sparge cercul care ne ameninta acum si am putea viermui impreuna sau despartiti, printre bolovani negri; iar dumneata, Iason, ai putea sa te duci dra­cului!" aici, ochii mi s-au indreptat spre barda si era cit pe-aci sa ma reped, dar m-am abtinut pentru ca Zenobia, intelegindu-ma destul de bine, s-a ghemuit pe podea si a inceput sa absoarba.

Fireste, domnul Sima s-a grabit sa incuviinteze plecarea noastra, ploaia se oprise de tot, Zenobia, ghe­muita pe podea, incepuse sa se innegreasca, ba chiar, pe alocuri, sa plezneasca parca pe sub fisia de plastic cu care era acoperita iar eu, privindu-l pe Iason care gasise ca ar fi momentul cel mai potrivit sa se pieptene cu un pieptene de os, mic, galbui, simteam cum creste in mine dorinta de a-i crapa capul cu barda, cind Petru, cuminte si palid, a spus:

"Fireste, domnul Sima s-a grabit sa incuviinteze plecarea voastra, Iason se piaptana, Zenobia s-a ghe­muit si s-a innegrit, are de luptat cu forte mult mai coplesitoare, dar eu, Petru, cuminte si palid, eu o iu­besc si ce ma fac? Am sa viermuiesc singur, am sa umblu razna prin lume, ca un sicriu, purtind in mine imaginea ei aproape lesinata pe care o iubesc nein­chipuit de mult, am sa-i vorbesc, in gind, prin paduri si prin gari, am sa-i fac patul in mine, s-o culc, in fiecare seara, s-o invelesc in cirpe, voi stiti foarte bine cite arpe poarta in sine fiecare dintre noi, si ea n-o sa-mi ras­punda niciodata pentru ca n-o sa ma auda cind o sa-i spun nani-nani, pentru ca acolo, in mine, in cirpele din ea, are sa-l inveleasca pe iubitul ei care o va purta invelita in cirpele din el si o va legana si ii va spune nani-nani si asa mai departe; iar eu am sa plec singur, cuminte si palid, si voi o sa ma duceti in voi, nu-i ni­mic, asa a fost sa fie..."

Dupa acest lung discurs tinarul Petru tacu, apoi deschise usa si cobori scara pe cind noi, ceilalti, cu ex­ceptia lui Iason care continua sa se pieptene, ne-am dus la fereastra si ne-am uitat peste Dragos, afara, Zenobia s-a ridicat de pe podea si a venit linga mine, chiar Dragos, cuprins de o neasteptata curiozitate, s-a uitat peste el insusi, afara; si l-am vazut pentru ultima oara pe cel plecat dintre noi, departindu-se in mlastini, cuminte si palid, purtindu-se pe sine insusi in brate, ca pe un sicriu...

"Aici", ne-a strigat el, aratindu-si cu degetul intins inima, "aici e Zenobia, a jamais, si voi toti, aici am sa va culc si am sa va invelesc, in fiecare seara..."

Apoi s-a pierdut printre balasturile trestiilor iar Ze-nobia si-a lipit de umarul meu umarul ei invelit in fisia de plastic murdara, neplacuta la atingere, cirpele se aflau inauntru, ma simteam bine in ele si am plecat amindoi, umar la umar, fara sa-i aruncam macar o pri­vire lui Iason.

Bineinteles, inainte de a pleca i-am multumit dom­nului Sima pentru ospitalitate si i-am facut chiar un mic gest, de ramas bun, lui Dragos care, deschizind o clipa ochii, ne-a zimbit neinchipuit de prietenos.

7. Am dus-o pe Zenobia in scobitura digului si am viermuit acolo, nu stiu cit timp, fara sa ne spunem o vorba, intinsi umar la umar, cu fetele sprijinite de pamintul umed al alveolei aceleia; era o mare dragoste si ne lipiseram unul de altul, in bezna, iar dincolo de noi se intindea pelicula care ne cuprinde pe toti, ca o amiba ascunsa in fiecare dintre noi.

Dupa un timp, m-am dus cu Zenobia la padure - noi nu ne-am despartit niciodata, va rog sa retineti amanuntul acesta chiar daca uneori o sa vi se para altfel - ca sa ascultam fosnetul tufelor si sa aflam vesti despre lume; era in zodia batrinilor indragostiti si i-am vazut plutind pe deasupra noastra pe cei doi batrini uriasi care, spre toamna, acopera cerul; cit au trecut ei, padurea s-a umplut de gemete si de mormaituri, ai fi putut jura ca tuna; apoi s-au dus: noi doi le-am multumit pentru cele aflate si am iesit, umar la umar, pe cimp.

Peste un timp, ne-am dat seama ca splendida toam­na care acoperise lumea se apropia de sfirsit; si cum, in mlastini, iernile sint deosebit de aspre, ne-am pre­gatit pentru hibernare; am largit, cu miinile noastre, scorbura, am captusit-o cu crengile care ni se ofereau singure, n-am lasat decit o usa si o mica fereastra acoperite cu nuiele impletite, ca sa putem deschide la nevoie, am presarat pe jos flori de cimp aproape ves­tejite, am sapat acolo, inauntru, o gura de apa, si fireste, o mica latrina; zilele se scurgeau lente, soarele deve­nea tot mai portocaliu.

8. Ajunsi aici, va rog sa recapitulati pe cind eu, in asteptarea iernii, declamam ore in sir iar Zenobia ma acompania batind numai cu doua degete intr-o mica toba facuta dintr-o bucata de piele gasita pe apa, uscata la vint si intinsa peste un ciot de lemn scobit; ciudatele ei ritmuri aminteau clampanitul berzelor care se pregateau sa plece spre sud.

Despre ceilalti nu mai stiam nimic, poate ca Petru ratacea prin mlastini (ultima trestie dinspre nord spu­nea ca il zarise trecind in directia orasului); cit despre Iason, jignit de comportarea lui din timpul scurtei noastre intilniri, vroiam sa-l uit.

Din cind in cind, in decursul rarelor noastre iesiri din scorbura, alergam cu Zenobia pe cimp, ca sa ne dezmortim; de fapt eu alergam pentru ca ea zbura, li­pita de umarul meu.

Odata, cind ne-am oprit sa respiram pe o movila, i-am zarit de departe pe domnul Sima si pe Dragos, culegeau, pesemne, ultimele flori albastre; i-am salu­tat de la distanta, eu fluturindu-mi mina dreapta, Ze­nobia fluturindu-si mina stinga pentru ca umarul meu sting era lipit de umarul ei drept; domnul Sima si Dra­gos ne-au raspuns prin semne prietenesti facute cu ce mina vroia fiecare, pentru ca ei nu se aflau umar la umar.

9. Astfel am dus-o, saptamini intregi, ca niste cirtite, in adapostul nostru, iar pe deasupra se intin­dea imensul cer care, pesemne, noaptea, se impodobea cu toate stelele lui, desfasurate la nesfirsit; Zenobia isi continua soaptele, vorbea cu umerii mei, cu gura mea, cu genunchii mei - rareori am auzit-o, in perioada aceea, adresindu-mi-se mie, direct, ca unui intreg, in afara de clipele cind imi spunea ca ma iubeste nein­chipuit de mult, inca dinainte de a ne fi intilnit; venise iarna, o iarna grea, cu viscole si cu troiene de zapada, pamintul si crengile uscate din scorbura fosneau stins, apa din groapa abia daca se infiora cind ne apropiam tremuratoarele buze de suprafata ei, numai, din cind in cind se auzea de afara, din lume, cite un urlet, pe­semne viscolul, si asa mai departe, atunci tresaream si strigam: "cine e acolo?" si nu raspundea nimeni, dar, odata, cineva mi-a raspuns:

"Eu sint, domnul Sima.""Domnul Sima? Ia te uita, domnule, ce surpriza!" si m-am repezit spre fereastra dar n-am deschis-o. "Ia te uita, domnule! Sa ma fi picat cu ceara si n-as fi banuit ca esti dumneata. Cu ce ocazie pe aici?"

"V-am cautat o gramada", mi-a spus el, "ma te­meam sa nu va fi mincat lupii care au trecut Dunarea, incoace; am vazut ieri un minz, alerga innebunit, sin-gele ii flutura ca o coama, pe git, il muscasera lupii, eu nu ies niciodata fara pusca."

"Pai dumitale iti convine, ai pusca aia, din odaia de jos", i-am spus, "pe cind noi, adica Zenobia si eu, ingropati aici ca niste cirtite, n-avem nimic, facem dra­goste si atit; imi pare rau ca nu pot sa te invit inauntru, domnule Sima, nu e loc, dumneata m-ai invitat atunci, era loc, dar spune drept, ce te-a facut sa vii, pe vifornita asta, pina aici?"

"Nu, ca sa vezi, v-am adus niste ierburi, contin vita­mine, sa le aveti, la nevoie, sint bune, deschide usa sa ti le dau."

"Dumneata, domnule Sima, pesemne ca esti un lup si vrei sa deschid ca sa tragi cu pusca aia in noi si pe urma sa ne maninci; ia vino mai aproape, sa deschid fereastra, sa constat ca esti dumneata, sa ma conving." Am deschis fereastra, domnul Sima s-a apropiat, am scos mina afara, i-am pipait fata, mi-au inghetat degetele, era chiar el, il vedeam bine, plingea.

"Hai, domnule Sima, esti om in toata firea, fii barbat, nu mai plinge", i-am spus.

Domnul Sima se clatina, miscat de rafalele vintului. "Dumneata esti un om fericit", a suspinat el, "iti convine sa vorbesti asa, fiindca te ocroteste."

"Mi se pare ca ai inceput sa aiurezi, din cauza fri­gului, domnule Sima, eu stau aici, nu ma intreba cum, si dumneata zici ca ma ocroteste. Cine ma ocroteste? Nu cumva te referi la Zenobia?" "stii foarte bine cine", mi-a spus el. "Ce sa mai zic, domnule Sima", i-am raspuns eu, "fiecare isi comunica erorile cum poate iar ele cuprind totdeauna un pic de adevar; ceilalti inteleg cit pot; fiecare spune mai putin decit intelege si intelege mai mult decit i se spune, iar ce intelege nu i se spune, fiindca ce i se spune nu intelege, si asa mai departe. Dar sa lasam timpeniile, sa fim rezonabili, domnule Sima; ia spune, ce s-a intimplat, de ce plingi?"

Domnul Sima si-a scos, cu degetul cel mare si cu aratatorul de la mina dreapta - in stinga tinea pus­ca - o lacrima care ii inghetase in coltul ochiului si i-a dat drumul jos; acolo unde a cazut lacrima a ramas o gropita in zapada, abia vizibila, cit o intepatura de ac, si atit, apoi mi-a spus:

"S-a intimplat ca am sa mor curind, nu cred sa apuc primavara."

"Fii serios, domnule Sima", am spus, "pari sanatos tun, ar trebui sa alungi aceste negre ginduri."

"stii bine ca este exact cum spun si ca pling fiindca asa se obisnuieste in asemenea ocazii", mi-a raspuns domnul Sima. "In plus, m-am ingrijit de toate, am lasat casa si ce mai am unei rude, un fel de var de-al doilea, magistrat in judetul Bacau, o sa vina el sa ma ingroape; am pus deoparte, pentru Zenobia, o rochie de la cine stie ce strabunica, am gasit-o in pod, intr-un cufar, e putrezita, dar mai tine; dumitale, ti-am pregatit niste pantaloni albastri, cam peticiti dar mai sint buni, o camasa cu jabou, niste ghete albe, cred ca au fost de patinaj, acum nu mai au patine, n-am gasit altele, si inca niste lucruri, o pereche de ciorapi, nu mai stiu ce, o caciula, vi le aduc cind mai vin pe aici, poate va duceti si voi la oras, trebuie sa fiti imbracati mai ome­neste, nu merge chiar asa; dar sa trecem peste nimi­curile astea, sa ne gindim la Dragos, fiindca ti-l las dumitale, ruda aia a mea ar fi capabila sa nu-l vada si sa-l arunce la gunoi; ti-l aduc aici cu masa cu tot, o sa ma ajute el sa car masa, cind trebuie umbla, te ajuta, mi l-a lasat si mie cineva, de mult, ai sa-l lasi si dum­neata altcuiva, cind o veni momentul, trebuie sa ma­resti scorbura, sa incapa si el aici, cu masa cu tot."

"Bine, domnule Sima", i-am spus, "o sa marim scor­bura, eu si Zenobia, cu miinile noastre, o sa facem si o mica latrina, pentru Dragos, oamenii se ajuta intre ei."

"Dragos nu are nevoi fizice", m-a intrerupt dom­nul Sima, "si n-o sa te deranjeze deloc, sta linistit pe masa, ca un mort sau ca o papusa de ceara, vorbeste extrem de rar si nu se ridica decit daca e nevoie sa te ajute la ceva, stii foarte bine, am putea chiar sa renun­tam la masa, am putea sa-i asternem pe jos niste crengi uscate, poate sa doarma si pe pamintul gol."

"A, nu, domnule Sima, el e batrin, daca doarme pe jos ar putea sa raceasca, te rog adu masa, de ce sa n-o aduci, ce-i daca sapam, cu miinile noastre, eu si Zeno­bia, doar stii foarte bine ca asa trebuie, adu-l domnule Sima, cu masa cu tot, nu conteaza." "Atunci am sa-l aduc cu masa cu tot", a spus dom­nul Sima. "Cind terminati de marit scorbura vi-l aduc, cu masa cu tot, acum trebuie sa plec, se insereaza, sa nu vina lupii, r 18118f53s 59;mineti cu bine."

Cit timp a durat convorbirea noastra, domnul Sima a plins, dupa cum se obisnuieste in asemenea ocazii; acolo, in viscol, lacrimile i-au inghetat peste pleoape, de aceea, cind a plecat clatinindu-se in bataia vintului si tirindu-si prin zapada pusca aia, avea ochii acoperiti de o crusta stravezie, ca orbii cei mari, ca Homer de exemplu, iar noi, dupa ce ne-am imbratisat, am inchis la loc fereastra facuta din nuiele.

10. Am scormonit intens, zile si nopti, cu miinile noastre, eu si Zenobia, pina cind scorbura a devenit suficient de mare ca sa incapa masa, atunci ne-am ase­zat umar la umar linga fereastra, am departat citeva nuiele si am privit afara, peste intinderea de zapada; stiam ca se incheiase o prima etapa a imensei noastre iubiri si asteptam, asa cum unii indragostiti asteapta venirea copilului care sa-i lege altfel si sa umple un gol inexistent vaduvindu-i, in buna parte, de mingi-ierile cuvenite numai lor; ne supuneam blestemului acestui straniu transfer: cineva avea sa ne roada inti­mitatea, unul din bunurile noastre cele mai de pret, si asa mai departe.

"Noi n-o sa ne iubim copilul, nu-i asa?" ii spuneam Zenobiei.

Ea gungurea ceva despre niste cercuri mult mai puternice, fata de care gindul nu poate nimic, ma sfa­tuia, parca, sa nu ma situez pe marginile lor, ca sa nu ma arunce afara; de altfel, Dragos nici nu era copil.

si, intr-o buna zi, au venit; mergeau amindoi prin zapada inalta, unul dupa altul, carind masa aceea uria­sa deasupra careia pusesera ierburile si celelalte lucruri fagaduite; i-am lasat sa ne strige, Zenobia mi-a facut semn sa nu le raspund, a asteptat pina ce ne-au strigat a treia oara, atunci a deschis, cu mina ei.

"Am venit", ne-a spus domnul Sima, "vi l-am adus pe Dragos, si masa, si ierburile, si lucrurile fagaduite."

Atunci l-am vazut pentru prima oara de aproape pe Dragos, altfel decit culcat pe masa; fara demnitatea starii de mort sau inofensiva incremenire moale a pa­pusilor de ceara, parea un batrinel oarecare; era incaltat cu opinci din piele de porc intoarsa cu porii in afara, purta niste itari si o camasa lunga, de in, costumatia lui ar fi putut parea la fel de normala si cu citeva mii de ani in urma si astazi, in vreun catun de munte; avea parul lung, pina peste umeri, alb-galbui, zimbea infio­rator de blind clatinind intruna din cap si topaia in zapada, topaia mereu, poate de frig.

I-am poftit in scorbura si ei au intrat, cu masa cu tot, abia incapeam toti patru inauntru.

"Cam pute aici", a remarcat domnul Sima, desi usa de nuiele ramasese larg deschisa.

Noi nu i-am raspuns, ne uitam la Dragos cum cla­tina din cap si topaia, camasa lui de in se freca de zdrentele noastre, incercam sa-i descifrez dansul, un fel de batuta pe loc cu salturi extrem de line, ca niste plutiri de fulgi, la abia citiva centimetri deasupra solului, urmate de izbiri brutale cu calciiul drept, tot­deauna cu calciiul drept, in pamânt, si insotite de usoa­re chicoteli.

"Ce faci?" l-am intrebat, punindu-i cu blindete mina pe umar.

"Bufnesc", mi-a raspuns el clatinind din cap, pier­dut parca de fericire dar fara sa se opreasca din topait.

"Batrinul e cretin?" l-am intrebat atunci pe domnul Sima.

"E senil", mi-a raspuns acesta. "La virsta lui, nici nu poate fi altfel; dar te ajuta cu vasta lui experienta, miscindu-se in luminosul intuneric al mintii ingropate in sine, ca o traditie, fara sa-si dea seama ce face si de ce."

"Atunci sa-l punem pe masa", am propus eu.

"Sa-l punem", a fost de acord domnul Sima.

"Acolo n-o sa va deranjeze, o sa stea cuminte, ca un mort; dar, fii atent, daca vorbeste vreodata, sa stii, ca exista, consoane pe care nu vrea nici in ruptul capu­lui sa le rosteasca, poate ca le-a uitat, consoana r, de pilda; ca sa intelegi ce spune pui dumneata consoanele la locul lor."

"Le pun, domnule Sima, de ce sa nu le pun, ce pierd daca le pun? Numai sa stea cuminte acolo pe masa, si sa nu ne tulbure."

L-am ridicat pe Dragos de subtiori si m-am intors cu el spre masa, era nemaipomenit de usor, ai fi zis ca e umplut cu aer si topaia in aer; domnul Sima da­duse jos ierburile si celelalte, in locul lor l-am instalat pe Dragos si el a inchis ochii, nu s-a mai clintit.

"Vezi ce cuminte e?" l-a admirat domnul Sima; "nici n-o sa-i simti prezenta, o sa vi se para doar o vaga respiratie, de undeva, din adincul vostru, n-o sa va de­ranjeze absolut deloc si o sa va ajute, ai sa vezi."

"Domnule Sima", am spus eu, "de ce naiba mi l-ai adus tocmai mie? De ce nu l-ai dus altcuiva, de ce m-ai pricopsit pe mine cu el?"

"stii foarte bine de ce", mi-a raspuns domnul Sima. "Ba nu stiu nimic, nu stiu decit ca m-ai pricopsit cu un copil batrin, poate gresesc eu, poate ca toti copiii sint batrini si mie mi se parea altfel, poate ca el trebuia sa se nasca din dragostea mea si a Zenobiei, altceva nu mai stiu."

"Atunci o sa-ti spuna Zenobia, la timpul potrivit, ea poate ca stie; mi l-au adus si mie altii, e normal, acum trebuie sa plec, ne despartim, poate pentru tot­deauna, am sa mor curind."

si domnul Sima a inceput iar sa plinga, pentru ca asa se obisnuieste in asemenea ocazii, apoi s-a apro­piat de Dragos, l-a sarutat pe frunte in mod, as zice, solemn, si a iesit din scorbura; noi n-am inchis imediat, ca sa mai primenim aerul, desi se facuse al dracului de frig; domnul Sima a ramas, plingind, in fata usii.

"Ce faci, domnule Sima?" l-am intrebat, "daca nu pleci, intra macar inapoi, vreau sa inchid."

"Astept putin, sa-mi inghete lacrimile", mi-a ras­puns el.

Dupa un timp, cind peste ochi i s-a format iar crusta aceea de gheata, a plecat bijbiind prin zapada, ca marii orbi; mi s-a parut ca apuca o directie cu totul gresita dar n-aveam de ce sa ma amestec si am inchis bine usa, in urma lui.

11. Au trecut, dupa aceea, zile si saptamini, sta­team cu Zenobia in bezna, mentineam dragostea pe lume, de afara se auzea viscolul, n-am sa-l descriu, apoi lupii incepura sa ne dea tircoale, scheunau jalnic, era, poate, ingrozitor de frig, peste groapa cu apa se aster­nuse o pinza de gheata, trebuie sa o spargem cind ne incerca setea; rodeam, citeodata, ierburi, era o stare de dincolo de ginduri, cotropitoarea, disperata dragoste a lumii se ghemuise acolo, in cirpele noastre deschise, desfacute pina la soarele care probabil ca mai exista si pina dincolo de el, departe, atit de departe incit distanta se pierdea, uita sa mai existe, se risipea in noi, in aerul statut al scorburii; ajunsi aici, va rog sa reca­pitulati acele zile, sa le umpleti cu tot ce stiti despre dragoste, cu tot ce credeti ca stiti, eu nu inventez nimic, si asa mai departe.

Un timp, ce-i drept, Dragos nu ne-a deranjat prea mult, atita doar ca isi tinea deschisi ochii care luceau ca doua stele triste, dar, intr-o noapte, i-am simtit res­piratia in ceafa mea, o usoara adiere de aer m-a facut sa-i banuiesc clatinarile capului iar dupa tremuratul ritmic al crengilor asternute pe jos si dupa fosnetul vesmintului sau de in mi-am dat seama ca se afla, cine stie de cind, la citiva centimetri de noi; mai mult ca sigur, clatina din cap si topaia acolo, ascultind gun­guritul Zenobiei; in plus, poate vedea tot ce vedeam noi in centrul peliculei, poate ca ne rodea si ierburile, ne murdarea mica latrina sau, ce era mai grav, se in­calzea in cele mai intime cirpe ale noastre.

"Asculta, scirnavie", i-am spus, "(iarta-ma ca folo­sesc cuvintul acesta dar n-am altul la indemina) ce cauti tu aici? Mars pe masa, porcule, si incremeneste acolo, daca nu vrei sa te arunc afara, ia te uita, dom­nule, ce-i trazneste prin minte! Sa ne asculte soaptele de dragoste, sa ne spioneze fara pic de rusine, viziu­nile! ei, nu, ca asta e prea de tot! ia uita-te, domnule, pina unde poate sa ajunga cu neobrazarea si, fii atent, mai si topaie, vita!"

"Mi-e fig", a biiguit Dragos. "Frig, pe dracu!" i-am strigat eu, bineinteles dupa ce am pus la locul ei consoana lipsa, "care frig, ce frig? Nu mai stii pe ce lume traiesti, ai uitat ce lucru im­portant se petrece aici, ai uitat de ce stam ghemuiti in scorbura asta? Mars pe masa si altadata sa nu te mai prind, ca-ti rup oasele alea medievale si le dau lupilor, sa le roada."

Ce e drept, Dragos a trecut, dintr-un salt, pe masa, fireste cu ochii deschisi; dar mie, din clipa aceea, a in­ceput sa-mi fie frig, rontaiam intruna la ierburi, umarul mi s-a dezlipit de umarul Zenobiei; eram nelinistit, nu mai aveam pic de incredere in mine, in tot ce vazu­sem, imi venea sa pling, sa-i spun Zenobiei:

"Nu vezi ce nenorocit sint, in bezna si in noroiul asta? Unde e dragostea lumii, unde e dragostea ta? nu vezi ca plasticul ala imputit cu care esti imbracata e rece si nici nu ma iubesti macar, daca m-ai iubi ai face si tu ceva ca sa termin cu nervii ratiunii si cu neincrederea asta, m-ai scapa din scorbura, am sta si noi, ca oamenii, linga un calorifer incalzit, ne-am plim­ba cu liftul sau am intra intr-un magazin luminos, mi-as cumpara tutun irlandez, pentru pipa, nu asa, in mize­rie, cu cizmele sparte si cu ciorapii uzi si inghetati, nu vezi? nu sint bun de nimic, imi intrase in cap ca sint predestinat si asa mai departe, ca tu, ce sa mai spun, pe dracu, poate ca tu esti, nu zic, dar eu nu sint bun de nimic, nu vezi? M-ai ales gresit si nu ma mai iubesti, ti-ai dat seama ca nu merit, degeaba zici, fiindca nu ma iubesti, asta e..."

Zenobia tacea, m-am dus la fereastra, am departat citeva nuiele si am ramas acolo zile si nopti, ca sa pri­vesc afara, ziua vedeam cerul de plumb, zapada si, citeodata, lupii; atunci, ce e drept, ma bucuram ca sint la adapost, aveam mici sentimente; dar noaptea, cind cerul isi desfasura miriadele de stele deasupra noas­tra, ma simteam necajit si mic si murdar, imi simteam camasa gaurita si ciorapii idem, imi pipaiam fruntea murdara de pamint si imi venea sa mor; iar inauntru ma pindeau ochii lui Dragos, care luceau descurajant si trist.

Am stat asa zile si nopti, nu mai stiu cite, pina cind am simtit din nou, linga umarul meu, umarul adorat al Zenobiei.

"Lasa-ma in pace", i-am spus, "ce mai vrei, nu vezi in ce hal am ajuns? Nu mai sint bun de nimic, mi-e frig, imi vine sa mor, mai bine imi astup gura cu palma si nu mai respir, mai bine mor si nu mai respir, fiindca nu ma iubesti, m-am convins si asa mai departe, nu sint bun de nimic, imi intrase in cap ce vazusem..." "Linisteste-te", mi-a spus Zenobia, acum nu mai gungurea, vocea ii era limpede si melodioasa, "a fost greu, dar a trecut, s-a terminat."

"Cum s-a terminat, Zenobia, cum a trecut si cum s-a terminat? Mie imi vine sa mor, sint disperat, si tu ii dai zor ca a trecut! Auzi la ea, domnule, cum a trecut cind stam pina in git in noroiul asta si eu crap de frig si senilul ala se holbeaza la mine? Daca nu faci ceva sa ma scapi de el sa stii ca mor, cu toate ca tie putin iti pasa, stiu eu, te uitai dupa barbati, in mlastini, sa stii ca mor, uite aici, la fereastra, sau ies afara sa ma manince lupii, daca nu ma scapi de putrezitul asta care nu-si mai ia ochii de la mine."

"Linisteste-te", a repetat Zenobia, si glasul ei suna ca un clopotel de argint, "linisteste-te, lasa-l pe Dragos, el a facut ce trebuie, erai intre cercuri, pe margini, in gol, acum s-a terminat..."

"Sigur, asa zici tu, ca sa ma linistesti, am bombanit eu, dar, de fapt, ma linistisem, ma simteam liber, si am adaugat: "N-am nimic cu Dragos, ce sa am cu el? sta cuminte, saracu', la locul lui, si eu te iubesc neinchipuit de mult, dar a fost tare greu."

"Acum nu te mai gindi, nu mai vorbi despre asta", a murmurat Zenobia.

"Te iubesc neinchipuit de mult", i-am spus, "si e cald in cirpele noastre."

Apoi m-am intors de la fereastra si m-am uitat spre masa; cum era si firesc, Dragos inchisese ochii.

12. Va rog sa recapitulati in timp ce eu, ghemuit in fata golului aceluia pe care l-am numit fereastra, pindeam venirea primaverii; incet, incet, zapezile se topira, o adinca seninatate imi umplu inima cind se ivi, din micsorarea lor, pamintul negru, si umed; bal­toacele ramasesera ca niste marturii de-a lungul vaii; cit vedeam cu ochii, un fel de presimtire nehotarita a ierbii incepu sa acopere cimpul cu verdele ei, si asa mai departe; pe partea cealalta a digului stuful parea ca se trezeste iar milioanele de insecte, pina mai ieri invizibile, isi reincepura, ametite, rotirea, in bataia, cu fiecare zi mai calda, a soarelui; din cind in cind ieseam in fata usii, ca sa chiui; chiuiam de doua-trei ori, ma uitam peste cimp (de nu m-ar auzi cineva!) apoi re­intram in scorbura; intr-o buna zi am cules iarba noua, viguroasa, proaspata, de pe dig, si m-am intors cu tal­pile cizmelor incarcate de noroi lipicios si rece.

in tot acest timp, Zenobia ma urmarea cu privirea din usa larg deschisa a scorburei iar Dragos continua sa stea nemiscat, pe masa, de altfel nu mai deschisese ochii din ziua sau noaptea aceea, se speriase cumplit, nici nu stiam daca mai respira; incet, incet, am inceput sa ne facem nevoile afara, semn indubitabil de im-primavarare.

Treptat, plimbarile mele pe dig, prin stuf sau pe cimp, se prelungisera; Zenobia incepu sa ma inso­teasca si astfel, dupa zile si nopti petrecute intr-o lume fara dimensiuni, incepu ceea ce s-ar putea numi "o alta viata".

13. Odata (se imprimavarase de-a binelea), um­blam cu Zenobia pe cimp, chiar vorbeam despre asta cind, ajunsi in apropierea locului denumit "la Putul Popii", am ridicat orbeste de jos un bulgare de pamint. "E un idol", am zis si insotit de Zenobia m-am dus la un izvor pe care il stiam aproape (nu al lui Spiridon, care e mult inapoi). Acolo am topit bulgarele in apa izvorului si, din interiorul lui, s-a ivit un idol de lut ars, un mic personaj rudimentar care isi tinea mina dreapta la gura facindu-mi parca semn sa tac (cultura Gumelnita, o replica exacta se afla in muzeul orasului Bucuresti). Adaug ca idolul acela, care imi face si acum semn are cunoscutele gauri in dreptul urechilor si-si tine cotul drept rezemat in palma miinii stingi.

14. stiam un loc, la poalele padurii, unde mlas­tina devine riu adinc, mai de mult stateam acolo pe mal, sapasem cu miinile mele un scaun in pamint, copacii ma cunosteau, citeodata le ceream creanga de care aveam nevoie, o pasare venea sa-mi cinte, daca tacea o rugam sa continue.

Ca sa ajung in locul acela trebuia sa strabat o parte a padurii, ea imi arata drumul printre raze portocalii, daca era prea umed imi deschidea altul dar mie nu-mi placea, abia asteptam sa ies la cimp deschis, padurea stia asta si se supara, vroia sa ma zgirie, o data a in­cercat sa-mi scoata ochii cu multa si feroce dragoste. Urma un cimp, ma oprea lumina orizontului prea brusc, stringeam pleoapele, era o pajiste verde, citiva stejari se inaltau, razleti, isi faceau semne de la distan­ta, se furisasera din padure; pe sub ei misunau ier­burile, umblau si ele schimbindu-si locurile intr-o alunecare aproape imperceptibila, pilcuri intregi, se vizitau, poate faceau dragoste, cele mai multe sunau ca niste fire de sirma, povesteau intimplari dintr-o lume cumplit de vie, mi se stringea stomacul ascul-tindu-le pentru ca ma simteam nepregatit pentru punctul lor de vedere in care ziua si noaptea se con­topesc intr-o magma galbuie, stelele, in plina zi, isi des­fasoara mersul pe sub lumina puternica a soarelui iar noaptea se petrece acelasi lucru, doar ca lumina devine sunet.

Ca sa ma smulg din imbratisarea vegetala care m-ar fi putut anihila ma abateam de-a lungul unei ripe, un fel de albie secata si lunga de vreo doua sute de metri, umblam cu soarele pe cap si cu picioarele in umbra, era o albie a echilibrului, acolo imi gaseam justificari, fireste imi erau egale, o logica a starilor ma impingea spre ele.

in zilele dinaintea intilnirii cu Zenobia, la intrarea ripei ma intimpina un fluture, de obicei cafeniu, pe­semne totdeauna altul desi acelasi (n-as putea sa ex­plic), citeodata era alb, se balansa ca beat la stinga si la dreapta mea, ii vorbeam cu glas tare, ii multumeam ca unui ghid amabil, ma saruta pe pleoape apoi se departa soptindu-mi ca venirea mea le face placere, mi se ivea o floare, sa zicem galbena, o intrebam ce mai face, o mingiiam cu un deget, la citiva pasi aparea navala florilor anuntate de ea, totdeauna de culoarea ei, sa zicem galbene (in alte zile erau mov sau albastre sau de alte culori, potrivite cu ale anuntatoarei), uneori ma atingeau din treacat, parca pentru a-mi atrage aten­tia, cite o floare, din cele de data trecuta, o intrebam despre celelalte, vorbeam frumos cu ea, se legana cam trista, putinele ei surori care mai supravietuisera ince­peau sa se iveasca de te miri unde, ieseau sa ma vada, le multumeam si lor, le vorbeam despre stralucirea moarta a suratelor de prin serele orasului, si tot asa, pina la capatul ripei, acolo se termina si cimpul, cobo­ram o panta brusca, ma sprijineau citiva copaci, ca sa nu cad, pina la apa.

Va rog sa recapitulati aceasta pagina mai mult flo­rala si, oricum, descriptiva, pe cind eu asteptam sa se instapineasca primavara ca s-o pot duce pe Zenobia in lumea aceea salbatica si tandra si indiferenta fata de pieire, ghidat de-a lungul ripei de fluturele care semana leit, acum imi dadeam bine seama, cu zim-betul si cu soaptele ei.

15. Citeva zile mai tirziu, rataceam singur pe un ostrov, un sarpe se tira pe linga mine, cind am gasit, linga o tufa, printre alte cioburi (cultura Boian, in mod stupid socotita pe atunci aniconica), un falus de lut ars. M-am asezat pe un trunchi de salcie cazut in apa, ma gindeam sa spal de pamint falusul si cioburile ridicate o data cu el, stuful ma acoperea din toate par­tile, nimeni n-ar fi putut banui prezenta mea acolo, am curatat mai intii cioburile, unul cite unul, si le-am pus la uscat pe-o creanga mai groasa; cind a venit rindul falusului am ridicat, fara sa stiu de ce, ochii si am vazut apropiindu-se, printre trestiile mai rarite in partea aceea, o tinara fata, n-avea cum sa ma vada, ma in­trebam de unde rasarise in pustietatea noastra, ea s-a oprit in fata mea, pe mal, la nici douazeci de pasi, si s-a intins pe iarba.

"O sa stea cit o sa stea si o sa plece", mi-am spus, continuind sa frec, linistit, falusul acela de lut; atunci mi-a fost dat sa asist, ca martor nevazut, la cel mai delirant exercitiu erotic solitar pe care mi l-as fi putut imagina; am lasat falusul jos, pe o creanga, fata s-a linistit; l-am reluat (cu jena, pentru ca strabateam o etapa de inalta puritate interioara) era ca si cum as fi apasat pe un buton care declansa nebunia; am repetat asta de citeva ori, ca sa nu am indoieli asupra fortei acelui obiect modelat cu mii de ani in urma, pina mi s-a facut mila de fata si m-a dezgustat curiozitatea mea, oricit mi se parea ea de pura si de justificata; atunci am pus falusul deoparte; peste putin timp, fata s-a ridicat si a plecat fara sa banuiasca nimic din toata intimplarea.

16. Altadata, ma aflam pe un mal pustiu, m-a cuprins o teama, un fel de presimtire-panica, m-am aplecat sa iau ceva ca sa ma apar, se aflau pe acolo citeva pietre, am ridicat una, la intimplare, si m-am pomenit in mina cu un capat de ciocan din granit ne­gru si lucios, lucrat cu desavirsita maiestrie; am in­ceput sa caut atent, imi trecuse spaima si, fireste, n-am gasit nimic in preajma locului de unde ridicasem capatul de ciocan; abia la vreo suta de metri mai de­parte am vazut, pe jumatate infipte in mal, doua urne funerare ("cultura Cimpurilor de Urne"), una dintre ele modelata si ea de cine stie ce mina putrezita cu milenii in urma, avea gaura denumita "fereastra sufletului" pe care si astazi unii locuitori ai cimpiei o fac in cosciuge ca sa li se poata intoarce sufletul cind simte nostalgia trupului parasit.

17. Va rog sa recapitulati aceste sumare date privitoare la disponibilitatea mea pentru o anumita "arheologie mediumnica" din pricina careia am avut neplacerea de a fi citat intr-un opuscul despre inscriptii pe torti de amfore grecesti ca descoperitor al unei ipotetice Apollonia, cetate greu de gasit; spun si eu ce se poate spune in momentele cind micul idol isi ia degetul de pe buze, si nu ma intereseaza nici urnele funerare, nici ciocanele negre, nici falusurile de lut; dar cum cele relatate pina aici ar putea sugera o forta de solicitare specifica numai obiectelor stravechi, m-as simti tentat sa amintesc legaturile mele cu altele, de pilda cu o pipa pierduta de doua ori pe intinderea celor 700 de hectare ale mlastinei si care, dupa citeva zile, mi-a revenit in mod inexplicabil, as zice umblind singura (vorbesc din cind in cind cu ea, o sarut, tine la mine); as putea insira, exact cum s-a petrecut, atitea si atitea, dar n-o fac, din decenta; in plus, legat de disponibilitatea mai sus amintita si nevazind nici o deosebire intre stari si fapte, eu scriu aici (pentru ca s-ar parea ca scriu) despre dragoste, si-mi place bii-guiala care imi dizolva inteligenta si cultura ca sa-mi deschida alte porti, imi plac firul de iarba, pisica si betisorul care stiu exact cum stau lucrurile, imi place ideea ca, inca o data veti trece cu usurinta peste toate acestea socotindu-le ca de la sine intelese.

18. Dupa un timp, apele mi-au adus o barca putrezita, unul din sicriele acelea facute din citeva scin-duri batute in citeva cuie si unse cu smoala, pe care si le construiesc taranii de prin partea locului; cu ajutorul ei si folosind drept visla o prajina am inceput sa cutreier mlastina. De multe ori, culcat in barca, as­cultam zgomotul apei, al vintului, al trestiilor sau al vietuitoarelor, n-am sa le enumar, am sa spun doar ca, impreuna, ele alcatuiau tiuitoarea liniste a pustiului; odata insa, am auzit un fel de grohait ciudat a carui origine, la inceput, in ciuda disponibilitatilor mele, mi-a fost cu neputinta s-o determin; apoi, dupa un alt grohait, ceva mai consistent, un glas, neindoielnic ome­nesc, a strigat de undeva, din alta parte a stufului: "Ba, care imputi balta?"

Erau, asadar, incontestabil, oamenii, dar, cu exceptia fetei aceleia singuratice, nu i-am vazut la fata.

in lungile peregrinari golite de ginduri dar pline de o fecunda integrare in miezul peliculei, pierdut printre cararile stufului acum de culoarea turcoazei, daca se intimpla sa ploua trageam barca la mal si, ras-turnind-o, ma adaposteam in aburii launtrici, pe cind, deasupra, cerul bubuia. La intoarcere, minam totdea­una in directia soarelui imens si rosu, spre capatul digului, unde ma astepta silueta de cristal a Zenobiei.

"Eram ingrijorata", imi spunea ea, "imi era frica sa nu ti se fi intimplat ceva, cind sintem amindoi n-am grija, atunci putem muri impreuna."

Marturisesc ca teama ei mi se parea de neinteles si nu realizam cum de putea sa aiba, macar pentru o clipa, senzatia despartirii; dar, intuind intr-o masura ceea ce misuna dincolo de aparentele comunei mala­dii umane, pastram convingerea ca ea, marea iubita libera, nu putea sa greseasca.

De altfel, ma cam indoiam de adevarurile mele destul de grosolane, in dosul carora stiam ca se afla totdeauna gata oricind sa le dezminta si altele, in stare sa le desfiinteze pe acestea din urma, pina la primele, destul de subrede si ele, dar toate, absolut toate, demne de incredere.

19. Fireste, nu despre adevaruri ca atare vorbesc eu aici (sau scriu, pentru ca s-ar parea ca scriu) ci despre cele de orice fel, chiar despre cele pe care le trec cu vederea desi mi se par extrem de importante; ele isi garanteaza existenta activa mai ales prin refuzul lor de a se lasa exprimate, refuz care nu le apartine lor ci noua, pentru ca lor le este egal, si asa mai departe. Pare cam incilcit ce spun, ma rog, n-am sa insist, am sa spun doar ca, dupa una din peregrinarile mele deloc me­ditative, i-am declamat Zenobiei:

"Eu, draga, dupa cite stii, sint ceea ce s-ar putea numi un citadin; m-am nascut si am crescut pe strazile Bucurestiului, acolo mi-am facut, scuza-ma, studiile si mi-am satisfacut acum un an serviciul militar, in grajdurile unui regiment de cavalerie; acolo am avut presentimentul intilnirii noastre, chiar certitudinea, as putea spune, si am scris o carte din care nimeni n-a prea inteles mare lucru, cu exceptia unor referiri in­teligente la Nerval sau la altii, care mi se potrivesc ca nuca in perete; pe atunci locuiam in strada Leonida, nr. 5, dar mai apoi m-am mutat in antreul unui tinar avocat, pe strada Putul cu Plopi, colt cu Astronomului, avea un ciine de piatra la scara si un proprietar italian; te rog sa recapitulezi: seara imi bateau in geam cind o fata bruna, cind o fata blonda, ai fi putut jura ca ma viziteaza o spaniola si, respectiv, o suedeza, ambele imi aduceau mere, dar sa lasam... Apoi m-am mutat pe un coridor, la etajul noua sau zece, si asa mai departe. Acum insa, nu stiu de ce, as da o raita pe la oras, sa vad cum se mai misca lumea pe acolo, e un motiv, oricit, as vrea sa mergi cu mine."

"Foarte bine", a spus Zenobia, "sa mergem, dar sa-l luam si pe Dragos cu noi, nu-l putem lasa singur."

Asa se face ca in ziua aceea am desfacut pachetul cu lucrurile daruite de domnul Sima. Zenobia a gasit in el rochia si o blanita de iepure; rochia, putreda si ingalbenita de vreme, ii venea pina peste calciie, Zenobia a imbracat-o dupa ce a impaturit frumos si a pus pe masa plasticul acum cafeniu dar inca trainic; blanita a refuzat-o, din pricina caldurii excesive a ul­timelor zile, si cum in pachet nu se aflau pantofi, si-a pastrat incaltamintea de papura impletita de mine ca sa-i fereasca talpile de intepaturi.

Eu mi-am pus pantalonii albastri daruiti de dom­nul Sima, camasa cu jabou si ghetele albe, iar ca sa fiu elegant in lumea orasului catre care ne indreptam, mi-am instalat, in jurul gitului, blanita de iepure; apoi l-am zgiltiit pe Dragos.

El s-a trezit imediat si a inceput sa topaie si sa clatine din cap.

"Lasa topaitul", i-am spus, "mergem la oras."

El n-a mai topait si s-a asezat cuminte in iarba, pe creasta digului; apoi, fireste, ne-a ajutat plin de rivna sa acoperim cu bolovani, pe cit s-a putut, intrarea scorburei; pentru asta i-am dat, ca rasplata, caciula; dupa care am pornit toti trei, eu cu Zenobia umar la umar, Dragos in urma noastra, spre nord, in directia orasului, in ziua aceea, in mlastini, se intorceau ultimele berze.

Orasul

1. Cind am ajuns la portile orasului ploua ca acum, adica turna cu galeata, rochia lunga a Zenobiei se tira greoaie prin noroi, incaltamintea ei de papura improsca in dreapta si in stinga desi ea calca atit de usor, abia daca atingea solul; cit despre Dragos, suvoaiele de apa i se scurgeau de pe caciula uda peste pletele ude, peste camasa uda, pina la opincile um­flate si moi; eu, unul, imi storceam din cind in cind franjurile jaboului, as fi fumat, nu se putea in situatia aceea si ma simteam bine, ma incalzeau apropierea Zenobiei si grija purtata batrinului senil care mergea parca dansind in urma noastra.

in centru ne-am asezat pe marginea trotuarului, in ploaie. Masinile si oamenii forfoteau de colo-colo si i-am spus Zenobiei:

"Tu, draga, ma tem sa nu racim si cred ca ne e foame, ce-ai zice sa mincam ceva si sa gasim un ada­post?"

"Pentru asta ne-ar trebui bani", a spus Zenobia cu un remarcabil simt practic. "Sa cautam, cine stie, poate gasim."

Am colindat strazile, ar fi fost o solutie, n-am gasit decit doi-trei banuti, altadata gaseam mai multi, acum nu, asa ca, pina la urma, am renuntat.

"Zenobia, am spus, "pe mine foamea nu ma supara, imi da starea aceea placuta, dar tu esti fragila iar Dragos trebuie adapostit, vad ca tie putin iti pasa pen­tru ca daca ti-ar pasa ai putea gasi o solutie, miine ma ocup eu de toate, am destui cunoscuti in orasul asta; desi majoritatea populatiei ma ignora, exista citiva oameni care ma apreciaza, baieti si fete de virsta noastra, miine gasesc eu un adapost pentru Dragos, am sa procur si niste mere pentru tine, acum insa m-am convins cit de putin iti pasa de noi."

Aici mi se pare necesar sa amintesc gresita mea parere de pe atunci potrivit careia Zenobia lasa aparen­tele sa se desfasoare cam prea nestingherite, precum si nevoia mea, la fel de gresita, de a incerca sa o sti­mulez, nevoie datorata mai mult naivitatii si nein­crederii in mine, nu in ea. in asemenea momente vorbeam ca acum (spuneam si eu niste vorbe, dar cite-odata ma suparam, sincer ma suparam) si ea, ca si cum ar fi savirsit o indecenta, implinea, cind ma asteptam mai putin, unul din miracolele acelea marunte care ni se par de obicei uimitor de banale si de neinsemnate, legate de o falsa cauzalitate imediata si mentinute in limitele admisibilului, in zona unui echivoc oricihd capabil sa accepte explicatiile cele mai modeste si mai firesti.

De data aceasta ea si-a virit mina in buzunarasul rochiei (nici nu-l observase pina atunci) si a gasit acolo citiva banuti pusi pesemne de domnul Sima, erau putini, nici nu doream multi, ne aflam linga piata, am intrat intr-un birt, am mincat ceva linga tejghea, in picioare, Dragos ne privea zimbitor, imi trecuse supa­rarea, imi venea sa si rid.

Cind am iesit din birtul acela ploaia se potolise, fe­linarele isi aruncau luminile cetoase peste asfalt si a

trecut Maria pe care, inainte de plecarea in mlastini, o vizitam uneori.

"Gellu!" s-a minunat ea, "unde ai disparut atita vreme?"

"Am fost la tara", i-am spus, "am dus-o bine, acolo."

"Ai slabit", mi-a spus ea, apoi s-a uitat la Zenobia, a masurat-o din crestet pina in talpi, a vazut ca ies aburi din ea, ca fumega, pe Dragos parea ca nu-l vede.

"si acum unde te duci?" m-a intrebat.

"Habar n-am", i-am raspuns. si am adaugat: "La revedere, Maria."

"Vino sa stai la mine", a propus ea, "am un atelier nou, nu e departe, e liber."

"Regret, Maria", i-am spus, "dar acum sint, cum s-ar zice, logodit, ea e logodnica mea iar purtatorul asta de caciula e prietenul meu, asa ca te salut."

"Puteti veni amindoi", a spus Maria (pe Dragos il ignora, in continuare), "macar sa beti o cafea."

"Invitatia ta ma ispiteste, Maria", i-am spus, "dar tu stii ca nu pot suporta ce pictezi, claile alea de fin, si asa mai departe; acum doi ani, cind te vizitam la atelier, pe strada Xenopol, erai pregatita, intorceai mai intii tablourile cu fata la perete ca sa nu le vad, sa nu ma infurii."

"Le pot intoarce si acum", mi-a raspuns ea oftind, "trebuie doar sa astepti citeva minute la usa, pina le intorc".

Ne-am dus cu ea pe strada Salciilor nr. 12, in fundul curtii, unde isi avea noul atelier, o incapere destul de placuta, ea nu locuia acolo, lucra doar, picta peisaje timpite, am asteptat afara pina a intors pinzele si am intrat, ne-a facut cafele, mie si Zenobiei, pe Dragos parea ca-l ignora mai departe. Maria ne-a spus ca pu­tem folosi atelierul citva timp, pina gasim o locuinta, eu am invitat-o politicos sa ne lase in pace ca sintem obositi si ea a plecat.

"Miine", i-am spus Zenobiei dupa ce am stins lu­mina si ne-am intins pe sofa in timp ce Dragos se ins­tala pe masa lunga a Mariei peste tuburile cu ulei si pinzele ingramadite acolo, "miine, am sa-ti procur si niste mere."

* intr-un ghetar au fost descoperite cadavrele perfect conservate a sapte aviatori disparuti cu 28 de ani in urma deasupra Islandei.

2. Am stat un timp la Maria, n-as putea spune cit, ea tinea la mine in felul ei inca de pe cind jucam rugby, venea pe teren special sa ma vada, sustinea ca ii plac grozav si pohemele mele, dupa ce ne-am mutat la ea a mai venit citeva zile sa ne vada, cazuse pe stra­da, se lovise la cap, i se rupsese un dinte, venea fara el, isi tinea palma pe gura, imi aducea carti de citit, se rezema de masa pe care dormea Dragos, nu scotea o vorba; Zenobia o dadea usor si blind, cu mina, la o parte, ca pe o draperie, de cite ori ii statea in cale, ea nu zicea nimic, ofta, isi mingiia gura cu degetul ara­tator apoi iesea brusc, aproape in fuga, mi se parea ca plinge.

3. Va invit sa recapitulati toate acestea fara a da prea mare importanta unei anumite agresivitati care s-ar putea sa transpara in gesturile si in limbajul meu; in mlastini primisem chiar suturi in burta fara sa ma opun, atunci gemeam fiindca asa trebuia asteptind sa se ghemuiasca cineva pentru noi toti; dar acolo ma domina evidenta deschisa a marilor ritmuri pe care le pierdem, pe cind in magma orasului disperarea si furia, altminteri zadarnice, se topesc mai greu; cu toate acestea, imi place sa sustin ca si aici inselatoarea mea bruschete si aparentul meu cinism nu sint decit stri­dente fara importanta ale unei seninatati subterane, mai dura decit toate furiile lumii, si mai adaug ca n-ar trebui sa mire, de pilda, afirmatia ca in zilele despre care scriu (pentru, ca s-ar parea ca scriu) as fi putut fara jena sa ma deschei la pantaloni in fata Mariei privind-o ca pe ceva care ofteaza si atit.

in plus, ca sa-mi feresc puritatea de ideea abjecta a unei stari virginale, am sa adaug ca, iubind puternic de la virsta de patru ani si jumatate precum ma asigura nesigurele date ale memoriei, am avut de-a lungul vremii destule iubite, desi nu cautam asta cu tot dina­dinsul, oh, ce mult ma iubeau, ce mult ma urau!

Exista una, de pilda, acum e medic-primar, atunci era studenta, facea practica la un spital, intr-un orasel de provincie, eu locuiam temporar in padure, aveam un cal, veneam calare, o intilneam in parc, legam calul de un copac secular, o conduceam in infern, era feri­cita; cind am reintilnit-o, dupa un timp, in tramvai, intr-un mare oras, spunea ca are doi copii si ca ma uraste din toata inima, era aceeasi, nu putea sa uite infernul, spunea: "Mi-ai stricat viata, sotul meu e un om capabil si cumsecade dar noaptea, cind imi trag pledul peste cap ca sa fiu singura, ma bintuie amin­tirea acelor zile etc." Vroia sa ma ucida, domnule, sa ma arunce din tramvai, in plin mers.

Exista alta, lucra la reprezentanta unei case de filme straine, ma plimba in cupeu, imi trimitea, iarna, liliac alb, ne imbratisam intr-un leagan, o conduceam in paradis, era fericita; cind ne-am reintilnit, dupa ani si ani, ma ura din tot sufletul, avea in ochi numai cutite si pumnale, spunea exact ce spusese cealalta, n-am sa repet, asa se intimpla de fiecare data, asa sau altfel, fiecare credea ca iubise, eu insumi crezusem la fel pina cind s-a ivit Zenobia, puteam sa si mor, puteam sa ma sinucid, domnule, convins ca o fac din dragoste, fara sa stiu ca la putini, la foarte putini, le e dat sa cunoasca miracolul, n-aveti grija, nu vorbesc despre altceva, in timp ce Maria imi aducea carti de citit si tacea convinsa poate, si ea, ca ma iubeste, mi se parea ca plinge, n-a-vea decit...

* Observatorul astronomic din Kitt Peak a anuntat descoperirea vestigiilor unei stele care a explodat cu aproximativ 300 000 de ani in urma in constelatia Lebedei.

4. Ca un cadavru cu aripi de inger era Maria, venea tot mai rar pe la noi, avea ochii usor bulbucati, imi placea de ea, umbla nauca pe lume, se descurca binisor, o ajutau si parintii; odata, cind m-a intilnit sin­gur pe strazi (iesisem sa fac rost de mere), m-a oprit si m-a tinut de mina aproape un ceas, isi astupa gura cu palma, privea in pamint, nu scotea o vorba.

"Maria", am incercat eu sa-i explic, pentru ca la ur­ma urmei era fata buna, "ar trebui sa stii, ca, mai de­mult, mi se intimpla din cind in cind sa joc table cu cite cineva desi jocul asta nu-mi place si putin imi pasa daca pierd sau cistig; nu ma interesa decit ce zaruri dadeam; si afla ca, din cind in cind, izbuteam sa iau contact cu zarurile, aveam un fel de stare, n-am sa in­sist, de fapt atunci ziceam in gind: «patru-doi» sau «cinci-trei» sau mai stiu eu cit si dadeam exact ce gindeam; citeodata ziceam cu glas tare: «ia sa dau ei, domnule, un patru-trei, sau cinci-doi», sau mai stiu eu cit, si chiar le dadeam, spre uimirea partenerului care zicea: «formidabil, domnule, le dai la comanda» - as­ta mi se intimpla numai in momentele de slabiciune sau de marunt orgoliu, si atunci celalalt ma punea sa dau zarurile cu paharul, ceea ce n-avea nici o im­portanta; dar erau si zile cind totul iesea pe dos, cind dadeam cu mina mea tocmai zarurile care nu trebuiau date, intelegi? Le stiam dinainte, le spuneam in gind cu teama si cu speranta ca n-am sa le dau si ma gin­deam, pe unde gresisem, in afara jocului, fireste; ma ingrijorau tendinta si capacitatea mea de a-mi face rau singur, faptul ca redeveneam o fiinta cu doua vointe cind socoteam ca scapasem de asta, ma rog, n-am sa intru in amanunte; oricum, ma simteam mihnit, cela­lalt era convins ca ma necajeste pierderea unei neno­rocite de partide, avea si el punctul lui de vedere, cum sa-i explic? Uite, eu stau aici ca un cretin si-ti insir timpeniile astea profund adevarate pe care sint sigur ca nu le crezi sau daca le crezi, ca nu le dai prea mare importanta pentru ca ai si tu punctul tau de vedere, de ce sa n-ai, ca orice om? Nenorocirea e ca punctul asta de vedere te face sa plingi, uite ca tac si treaba ta..." Ca un cadavru cu aripi de inger era Maria, tinin-du-ma de mina, acolo, in strada, unde o intilnisem pe cind, de fapt, pornisem sa fac rost de niste mere...

* in Olanda, la Circul Renz, o tigroaica a nas­cut doi pui al caror tata este un leu.

5. inainte de a pleca in mlastini se intimpla cite­odata sa mai citesc si ziarele dar intr-o buna zi nu le-am mai putut suporta vulgaritatea si pornografia mons­truoasa. (Ar trebui poate adaugat ca pornografia po­menita aici nu are nimic comun cu sexualitatea de care a fost legata vreme de secole numai ca sa murdareasca si una din ultimele sanse ale omului de a reintilni pier­dutele adieri ale inceputului; ar trebui adaugat ca por­nografia mai sus pomenita dospeste in aberatiile bunului-simt comun si, mai ales, in agresivitatea fara precedent a puterilor, dar sa lasam...)

Totusi, citeodata, ca sa ma dezgust si mai mult, ci­team si ziarele; ocupatia aceasta sporadica nu-mi rapea cine stie cit din ceasurile destinate lecturii tomurilor vremii, adevarate urinoare solid construite si preva­zute cu instalatii subtile, ultraperfectionate, din robi­netele carora curgea teoria, susotea poezia, sa vomiti nu alta, intepenite, gata sa te inhate in falcile lor de lemn; pe acestea le citeam cu dirzenie, din scoarta in scoarta, nu scapam o litera: "daca am inceput, trebuie sa merg pina la capat", imi spuneam, era una din pro­bele cele mai dure pe care mi le impusesem, si asa mai departe.

Lectura sporadica a ziarelor imi oferea si o com­pensatie: mizeria lor ingaduia o oarecare superficia­litate, relaxanta de cele mai multe ori: citeam doar titlurile si primele cuvinte ale stirilor iar daca intuiam in ele ceva care ar fi putut sa ma intereseze taiam cu foarfeca si lipeam taieturile pe o coala de hirtie alba; astfel, la citeva luni o data, cind se stringeau mai multe fragmente scapate din pornografia inconstient-inten-tionata a ansamblului, puteam citi un buletin ad-hoc in care stirile acelea, folosite mai ales ca materiale de umplutura, deveneau destul de instructive, pentru ca gaseam in ele lucruri si fapte asupra carora s-ar fi putut medita.

Ar trebui sa mai adaug ca la fiecare lectura a bu­letinului meu ma surprindea, printre altele, o saracie persistenta a fabulosului colectiv, daca ma pot exprima asa; in afara citorva extrem de putine si de vechi ob­sesii, numarul ultra-redus al noutatilor demonstra, inca de pe atunci, ca acest domeniu fie ca se afla intr-un moment de impas, ceea ce n-ar fi de mirare, fie ca isi

mutase pe alte zone, inca obscure, dovezile de ma­nifestare.

Oricum, fenomenul mi se parea strins legat de mu­tatiile pornografiei mai sus pomenite, amin.

Spun toate acestea pentru a face inteleasa interca­larea in textul de fata a unor vechi extrase din buletinul meu de stiri, redate asa cum au aparut in ziare; ele sint marcate cu o steluta si, oricit ar parea de fragila inru­direa lor cauzala, fac parte din cercurile mai largi ale miscarilor mele de atunci...

* Tinarul pictor Bruno Mendoza, 23 de ani, si-a incheiat perioada de creatie in fundul unei grote de unde, dupa trei zile si doua nopti, a revenit cu 9 pinze si 27 desene lucrate in semiobscuritate.

6. Atelierul Mariei aducea, intr-o oarecare ma­sura, cu odaia de sus a domnului Sima. Zenobia pre­tindea chiar ca ar fi una si aceeasi, pina si fereastra, desi nu dadea spre mlastini, se afla la locul ei.

Aici, pe o mica etajera rosie asezata in stinga feres­trei, se aflau adunate citeva obiecte; necesitatea de a le enumera, pe care o incerc acum, nu este de natura descriptiva. Ea face parte poate dintr-un ritual pre­gatitor menit sa reuneasca ceea ce, aparent, desparte, lata-le:

Un bol de sticla, vid, rotund si transparent. La stin­ga lui, o statueta arhaica: Cybele, sezind; vremea i-a ros trasaturile multiplicindu-i-le sub valurile stergerii care ii subliniaza melancolica nepasare; senina si calma, ea isi tine miinile in poala.

La stinga ei, un mic leu de bronz privea incordat spre stinga; crestetul lui, cu coama cu tot, nu depaseste mijlocul Cybelei.

Deasupra lor, lucrata in metal cenusiu si prinsa in perete, litera U, gotica.

Sub etajera, o cheie veche, ceva mai mare decit che­ile obisnuite...

* Vrind sa-si transforme curtea intr-o gradina zoologica tacuta si pasnica, John Fairnington, din Branxton, a populat-o cu animale facute din beton.

7. In prima zi cind locuiam la Maria, spre seara, am gasit in fata usii, pe pragul de afara, un fluture de noapte. Corpul lui greoi, pufos si mare cit un pui de vrabie, zvicnea din cind in cind, apoi incremenea cu aripile desfacute. Ca sa-l feresc de taisurile reci ale nop­tii l-am luat, nu fara dezgust, si l-am pus intr-o cutie, pe masa de sub fereastra.

(Ar trebui sa adaug citeva amanunte despre cutia aceea de carton rosu careia, datorita obiceiului meu de a da nume obiectelor, ii spuneam Intimitate, dar ma tem sa nu ingreunez o intelegere si asa destul de vaga.)

In dimineata urmatoare, un Ritm dusmanos mi-a dat tircoale, vibra, ciripea, zbirniia, izbea in geam, troz-nea in varul peretilor, il simteam pretutindeni, real si perfid.

Ca sa ma apar am inceput sa-mi pendulez capul spre dreapta si spre stinga, era o amenintare, el s-a restrins, s-a comprimat, a devenit fosnet, din ce in ce mai localizat, o unghie care zgiria usurel pe dinauntrul cutiei de carton de pe masa.

Atunci mi-am amintit de fluture, am luat Inti­mitatea si am deschis-o; fluturele a iesit, era inca viu, incerca sa se tirasca greoi spre un ungher mai intu­necos, l-am aruncat afara.

A doua zi, am gasit insirate pe prag sase aripi de fluture, identice una cu alta, le-am recunoscut imediat, erau ale lui toate sase, nici urma de restul corpului, le-am ars acolo unde le gasisem.

in cea de-a treia dimineata, pe cind vroiam sa ies, am regasit, aranjate cu grija pe pragul de afara, cele sase aripi, neindoielnic aceleasi, le-am ars din nou, apoi m-am reintors in atelier, m-am asezat pe scaun cu fata la perete si am inceput sa astept, stiam ca trebuie sa astept...

8. Fireste, spun numai ce se cuvine, adica lucruri aparent marunte, constient ca pina si ele par uneori cam trase de par, acesta fiind modul lor de a se lasa vazute; e ca si cum, "incercind sa povestesti un munte cu avalansele lui cu tot", s-ar lasa povestita numai o pietricica sau ceata de la gura prapastiei; dar sint con­vins ca pina si in tacerea lor se poate deslusi citeodata geamatul inclestarii dintre virf si abis.

De asemenea, relatind lucrurile acestea cam greu acceptabile nu incerc sa descurc trama in care vier-muiam orbit mai mult sau mai putin de propriile mele retine: la inceput ma incapatinam sa inteleg, in sensul obisnuit al cuvintului, dar intelegerea aceea nu putea atinge decit ecouri venite de foarte departe si care abia pilpiiau, ca niste raze pe duca; cu timpul, explicatiile se transformau in portite pentru noi capcane, nascute din ele insile.

* Marc de Maere, care a stat 105 zile intr-un sicriu special amenajat, la o adincime de 1,50 m, se pregateste sa petreaca 206 zile in con­ditii similare.

9. in zilele acelea izbutisem sa procur, in afara de mere, si o cantitate infima de malai; acesta, fiert cu foarte multa apa, devenea terci; lasat sa se raceasca el constituia hrana noastra de baza, o hrana infama, as putea zice, care ne-ar fi dezgustat profund daca i-am fi dat vreo atentie.

Oricum, permanenta stare euforica in care traiam pe atunci ar putea fi pusa pe seama nutritiei, expli­catie, dupa cum mi-am dat mai apoi seama, pe cit de logica pe atit de cretina.

Nici vorba, disponibilitatile noastre, mai ales ale Zenobiei, ne-ar fi putut rezolva cu destula usurinta micile mizerii ale vietii dar niciodata nu ne-a trecut prin minte sa le folosim pentru asemenea nevoi; iar daca o data sau de doua ori am virit cite o moneda in cutia unui telefon sau a unui cintar public si ne-am ales cu cite o poala de maruntis, aceasta a constituit pentru noi un joc: am vazut ca se poate si, fara sa ne miram sau sa repetam, am lasat sa se poata.

10. Totul se desfasura dupa legile unei ciudate nepasari-active; datorita ei, cele mai neinsemnate ges­turi capatau greutate pe cind limitele vointei-con-stiente deveneau din ce in ce mai instabile: orice se intimpla parea, in acelasi timp, constant si reversibil, cert si inselator, dar mai bine sa vorbim despre altceva...

In acele zile, Zenobia se adapta noilor conditii ale existentei noastre; era o adaptare fluida in care viata obisnuita nu se deosebea cu nimic de viata presimtita; ea le turna una in alta, gesturile si cuvintele ei se ali­niau intr-o modestie obscura si plana careia numai ramasitele orgoliului meu mai incercau, din cind in cind, sa i se opuna.

Pentru mine, Zenobia reprezenta mirificul dezlegat; naivitatea si spaimele ei erau de alta natura: ea tresarea si se speria la orice fosnet, auzea cum se misca umbrele pe ziduri.

* in Venezuela, membrii unei expeditii au descoperit intimplator o padure care creste intr-o pestera subterana. Padurea, formata din copaci foiosi, inalti si atit de desi incit a fost nevoie de topoare speciale pentru a se putea croi un drum, are frunzisul verde in care clorofila se formeaza fara ca razele soa­relui sa patrunda in pestera subterana.

11. Zenobia imi devansa gesturile si intentiile; nu stiu daca punctul ei de vedere coincidea cu al meu desi s-ar putea spune ca nu traiam individual; dar punctul nostru de vedere, totdeauna coincident, era altceva decit coincidenta.

Aveam impresia ca pina si tacerile ei imi vorbeau despre ceva pe care il stiam de mult, ceva imposibil de formulat in cuvinte, simtit de obicei ca o impacare, ca o stiinta totala si linistita.

Ea ma ferea de explicatii; stiam amindoi ca nu e nevoie sa formulam ci sa traim conform lumii aceleia presimtite devenind, astfel, disponibili pentru ea; cind izbuteam, conflictul haotic al unor elemente si idei se topea de la sine, aparenta dezordine capata coerenta; aceasta cerea insa destul chin si suferinta: ca sa le pot suporta, suprafata mea de contact pe atunci inca fra­gila ma obliga adeseori sa recurg la poezie; atunci in­coerenta si echivocul intrau in joc doar ca aparente ale posibilului pe cind, dimpotriva, intelegerea formulata mi se parea pe jumatate pierduta. Zenobia ma ajuta sa restabilesc pas cu pas o natura in parte uitata, in parte presimtita, dar care ma indreptatea sa ma indoiesc de realitatea perceptiilor mele; aceasta natura constituia pentru ea cimpul firesc al existentei.

in norul care ne traia trecuse timpul teoriei, era o vreme a dovezilor si a marturiilor; acolo, solicitarile, mai ales cele privind starea si miscarea lumii, se dez­legau ca sa se lege altfel iar noile lor legaturi faceau loc altora, infinit imbogatite, deveneau altceva, rami-nind intr-un fel aceleasi.

stiam ca obsesia unui sens ascuns al lucrurilor, ca orice obsesie, se datora in cea mai mare parte indis­ponibilitatii si ca starea obsesiva, ca si explicarea sen­sului, nu poate duce decit la o noua miopie, la o noua eroare sistematizata. Zenobia cunostea minia si frus­trarea pe care mi le pricinuiau sistemele.

* De 33 de ani doctorul William Bean noteaza cu atentie ritmul cresterii unghiei de la dege­tul mare al miinii sale stingi.

12. Zenobia imi ghicea gindurile, toate gindu-rile; odata, stateam tacuti amindoi, Dragos dormea pe masa; eu citeam ceva despre acea auditoare si confi­denta a strafundurilor, maicuta Mechtilde de Magde-bourg care, cu un mileniu si ceva in urma, bintuita de viziuni ale infernului, vestea apropiata domnie a urii vesnice.

"De ce ura vesnica?" m-a intrebat Zenobia.

"De unde stii?" am spus.

"Ce sa stiu?"

"Despre Mechtilde..."

"Care Mechtilde?" s-a mirat Zenobia; iar cind i-am spus ce citeam mi-a marturisit ca nu stia nimic despre nici o Mechtilde dar ca nu suporta ura; vorbise asa, intr-o doara, si parea mai mirata decit mine, mai spe­riata chiar, ai fi zis ca vroia sa-si ceara scuze.

* Plajele litoralului peruvian al Oceanului Pa­cific au fost invadate de uriase meduze multi­colore, smulse de furtuni din adincuri.

13. Altadata, cind am capatat doua bilete la circ, am stricat fara voia mea spectacolul unui biet hipnotizator. Acesta lucra cu un baiat de virsta noastra care trebuia sa ghiceasca, legat la ochi, numere de pe buletinele de identitate ale spectatorilor, si asa mai departe. in seara aceea eu si Zenobia eram bine dis­pusi, spectacolele de circ ne-au placut totdeauna, asa ca i-am spus, in gluma, Zenobiei: "Ce-ar fi sa-l fac pe baiat sa vina la mine?"

Zenobia a pufnit in ris, eu am si uitat ce spusesem, nu ma interesa, cind baiatul acela legat la ochi a dat buzna peste mine, tocmai in fundul salii, unde ma aflam; asta s-a repetat de trei-patru ori, numai stiam cum sa scap, spre disperarea hipnotizatorului, pina cind publicul a inceput sa fluiere; a urmat apoi alt nu­mar, si altul, pina la sfirsit...

"Te-ai jucat frumos", spunea Zenobia, in drum spre casa, vrind parca sa stearga gustul penibilului prici­nuit de jalnica mea exhibitie.

* Michel Lottito, in virsta de 28 de ani, a reusit in 12 zile sa manince aproape in intregime o bicicleta in greutate de 7 kilograme.

14. Stateam in norul meu si ma uitam; de fapt nu cautam nimic, stateam ca intr-un abur transparent, zilele se scurgeau lente, aproape nu ieseam din casa. Zenobia lipsea mereu, sustinea ca trebuie si ea sa lu­creze, in noaptea fara de sfirsit a lumii urlau aceiasi lupi, luceau aceleasi stele.

intr-una din zile, spre seara, Zenobia m-a sfatuit sa mai ies un pic la aer, sa ma plimb, "esti palid de tot", spunea, "du-te sa cumperi niste sugativa galbena, sau ce vrei tu."

Am plecat, se innorase, exista o mica papetarie prin apropiere, Zenobia pomenise numele citorva strazi, pe ele trebuia sa merg si nu pe altele, daca m-as fi abatut din drum s-ar fi miscat altceva.

Strabateam strazi arhicunoscute, vedeam ca prin ceata oameni cu fete albe sau verzi, erau niste case, ci­neva striga de la o fereastra deschisa: "Ioanaaa!", o femeie scapase din mina la trecerea mea citeva mo­nezi, le auzeam sunind, se aplecase sa le culeaga de pe asfalt, ma duceam sa cumpar sugativa galbena sau ce vroiam eu.

Apoi, fara nici un motiv, m-am abatut din drum; incepuse sa picure, se scutura un nor, in stinga mea se afla strada Palade, o strada mica si linistita, deasu­pra ei cerul parea un cort urias tapisat cu planete albastre care pluteau calme de la o zare la alta, acolo nu se putea sa ploua; aveam senzatia ca patrund pe aleea unui cimitir, un rest de slabiciune ma facea sa ma intreb, vag, de ce ma abatusem din drum, ce cau­tam pe aleea unui cimitir.

Pe strada aceea, mergeam, cu ani in urma, spre scoala. in drum, scoteam limba la oameni, daca trecea vreun schiop i-o luam inainte schiopatind; acum, dupa citiva pasi, l-am vazut venind dinspre celalalt capat al strazii pe unul dintre prietenii mei, imi facea semne de departe, parea ca vine la o intilnire dinainte fixata.

Prietenul acela, al carui nume nu l-am stiut si cred ca n-am sa-l stiu niciodata, era un baiat destul de inalt, mai mult blond, am impresia ca purta totdeauna camasi albe cu gulerul rasfrint, oricine ar fi spus ca arata bine. Prima oara il intilnisem in Gara de Nord, cu citava vreme inainte de plecarea mea in mlastini, ma aflam in sala de asteptare clasa a doua, stateam pe o banca, habar n-aveam ce cautam acolo, in orice caz nu ma gindeam sa plec nicaieri, asteptam pur si simplu, era imbulzeala, citeva sute de oameni...

L-am vazut, peste multime, la celalalt capat al salii, cauta si el parca pe cineva; cind a dat cu ochii de mine a ridicat mina, se afla inca in prag, mi-a facut semn; am ridicat si eu mina, pe el il asteptam; a venit spre mine, ne-am imbratisat, s-a asezat alaturi, pe banca, am vorbit citeva ore, spunea ca se ocupa cu un fel de masuratori (de terenuri, de drumuri, n-am prea in­teles), i-am dat si eu unele noutati despre mine, eram convinsi amindoi ca ne cunosteam de cind lumea, el imi spunea pe nume (imi daduse un nume aiurea, cred ca imi spunea Scarlat, nu l-am contrazis, n-avea nici o importanta), abia cind a plecat mi-am dat seama ca atunci il intilnisem pentru prima oara si ca uitasem sa-l intreb cum il cheama.

Acum, pe strada Palade, prietenul meu fara nume mi-a intins mina si mi-a spus repede:

"Te-am asteptat la cimitir."

"La cimitir? Ce sa caut la cimitir?" m-am mirat eu.

El m-a privit o clipa, pe urma a spus: "la inmor-mintare; a murit Constantin."

Apoi mi-a dat mina grabit si a plecat; incepuse sa ploua pe strada Palade, n-am apucat sa-l intreb de unde il cunostea pe Constantin, de unde stia ca il cu­nosteam si eu, n-avea importanta, m-am dus sa cum­par sugativa galbena sau ce vroiam eu.

Cind m-am intors acasa i-am povestit Zenobiei aba­terea mea din drum si celelalte, de altfel ii povesteam in fiecare seara tot ce faceam in timpul zilei, recapi-tulindu-mi astfel obisnuitele pendulari intre mizeriile orgoliului si meschinaria modestiei; de obicei ea nu zicea nimic, trebuia sa ajung singur la capat, a tacut

si atunci dar fiindca era linga mine totul parea limpede in cercurile noastre.

* La Grenoble, Christian Schaller a fost atacat cu lovituri de karate de doua femei care, dupa ce i-au luat actele si portofelul cu 800 franci, au disparut, pe cit se pare cu o masina in care se aflau doi barbati.

15. imi e nespus de greu s-o situez pe Zenobia in cadrul ei real, nu pentru ca n-as vrea ci pentru ca de prea multe ori cuvintele intuneca ceea ce vor sa spuna; un amarit de fard peste paloarea fetei n-ar fi in stare sa redea vederii nimic din fragezimea ei launtrica; in plus, ea bombane mai toata ziua (inca de mica bombanea jucindu-se cu papusile ei de cirpa), vorbeste singura si e de o incetineala uimitoare; in plus, ea e nespus de dura si de blinda in acelasi timp.

16. Pentru Zenobia nimic nu e marunt sau obis­nuit; in privinta aceasta ea seamana cu o lupa in care lumea se redimensioneaza, firesc si de la sine, in tipare lente si nu se chinuie sa fie; prin ea, eclipsele dispar intr-o seninatate care absoarbe totul, pentru ca mai apoi o simpla vorba de-a ei legata de cine stie ce banala grija casnica sa le readuca acolo unde nici n-ai banui ca sint posibile.

in toate acestea, ea ramine o fetita cuminte si naiva; citeodata insa e de o incapatinare nemaipomenita, nu spune decit nu si nu; atunci toate argumentele mele devin inutile si e nevoie sa treaca un timp ca sa inteleg ca impotrivirea se datora "trecatoarei mele iesiri din cercuri", ca sa folosesc cuvintele ei. Fireste, asemenea momente m-ar mihni adinc daca n-ar cuprinde si ele ideea consolatoare ca, din toata lumea asta, ea m-a ales pe mine.

De fapt, Zenobia sustine ca tot ce fac e foarte im­portant si se necajeste de cite ori imi pierd increderea in mine, ea e convinsa ca drumul vietii mele imi cere sa ma misc, orice s-ar intimpla, numai pe el si ca, de-a lungul lui, in orice clipa, se afla lucrul catre care ma indrept, chiar daca uneori il uit sau il ignor.

17. M-a umilit descrierea saraca si profanatoare a Zenobiei. Din pricina asta, citeva zile n-am mai scris un rind; ar fi trebuit, totusi, sa stiu de la inceput ca pingaresc o zona care, datorita structurii si deprin­derilor mele, se lasa transcrisa, si inca destul de vag, numai prin mijlocirea a ceea ce numesc pohem; ar fi trebuit sa nu uit ca, altfel, tentatia de a o descrie cit de cit aduce dupa sine texte a caror inocenta artizanala nu are decit un merit: acela de a ma situa in afara literaturii...

18. inainte de plecarea in mlastini obisnuiam sa fac plimbari lungi, fara o tinta precisa. Un fel de impuls greu de definit imi vestea momentul cind trebuia sa pornesc la drum. Atunci luam primul tren, indiferent de directie, sau prima cursa auto, iar cind ajungeam la zece-cincisprezece kilometri de oras ma intorceam acasa pe jos.

Vara, cind oboseam sau cind arsita devenea de ne­suferit, ma culcam pe sub salcimi, in iarba. De obicei calatoriile mele se incheiau in preajma vreunui loc incarcat de vestigii sau pe fundul vreunei cariere de nisip parasita, imi placea sa privesc faliile sectionale, le citeam ca pe paginile unei carti, erau si oase vechi.

Iarna, pe sosele pustii, vintul imi biciuia obrajii, vra­biile aproape inghetate ma insoteau cu tipete de spaima, viram citeva dintre ele sub palton, stateau cuminti acolo pina se incalzeau, apoi isi reluau zborul si zarva lasind altora locul.

Asa se face ca, pe cind locuiam la Maria, am simtit impulsul acela si i-am spus Zenobiei ca trebuie sa plec, nu stiam unde; era spre miezul noptii, ea mi-a pus intr-un sac de sport al Mariei ceva de mincare, un pumn de tutun, o cutie de chibrituri si un spaclu mic, patat de vopsele.

La gara, primul tren pleca spre Baragan. Am luat bilet dus-intors pina unde imi permiteau putinii bani pe care ii aveam in buzunar, nu mai stiu pina la ce statie, si m-am urcat intr-un vagon de clasa a treia.

Cit a tinut drumul, putinii calatori vorbeau pe soptite vrind parca sa nu tulbure noaptea. Ma ghemu-isem pe o banca si asteptam sa stiu unde trebuia sa cobor. Dupa un ceas, am stiut si m-am coborit.

Era o halta, nu i-am putut citi numele, o ghereta de scinduri cu o lampa afumata, aproape stinsa. Trenul se oprise citeva clipe, abia am apucat sa ma dau jos.

Am batut in geamul gheretei, cineva dinauntru a soptit: "ce doresti?", am intrebat tot in soapta unde e satul, nu i-am spus numele pentru ca nu-l stiam, glasul din ghereta mi-a raspuns: "tine-o inainte ca te duce drumul", se ghicea un drum in bezna, pe linga ghereta, am mers un timp de-a lungul lui, pe sub copaci razleti, apoi m-am abatut peste ogoare, incepuse o burnita ma­runta, auzeam de pe alt drum, poate aproape, poate departe, soapte de oameni indemnind vitele si scirtiit de care; era un intuneric ud, am nimerit o poteca, stiam ca pe acolo trebuia sa merg, si ea m-a dus pe ulitele unui sat care mi s-a parut nesfirsit de lung; izbeam in dreapta si in stinga, orbeste, cu sacul de mina, ca sa ma apar, niciodata nu s-au napustit asupra mea atitia ciini tacuti si furiosi, isi infigeau coltii in sacul meu, unul a ramas cu dintii infipti in el, invirteam sacul in aer, cu javra cu tot, ca sa-l desprind, eram sigur ca oa­menii ma priveau din casele intunecate, mi se parea ca le aud soaptele dar n-a iesit nici unul sa alunge haita.

La capatul satului m-am oprit sa rasuflu, ciinii ra­masesera in urma, le auzeam miriitul inabusit; apoi am taiat pe o scurtatura, de-a curmezisul unei araturi si m-am oprit linga un pilc de salcimi. stiam ca acolo era locul: o groapa, un fel de sant adinc si nu prea lung. Am sarit in groapa, m-am ghemuit pe fundul ei, eram leoarca de sudoare, burnita imi udase hainele, mi se lipeau ochii de somn si oboseala.

Dupa un timp cerul s-a limpezit; tresaream din cind in cind si ma uitam in sus, stelele scaparau si sareau parca de colo-colo, intreaga bolta se rasucea, tacuta, deasupra mea; am bijbiit pe fundul gropii pina ce am gasit, apoi am adormit.

Cind m-am trezit se luminase de-a binelea. Am por­nit inapoi, spre halta. Ciinii se linistisera. Am strabatut satul fara sa vad tipenie de om, ai fi zic ca murisera toti. Hainele ude, incinse acum de soare, incepusera sa ma friga. La halta, am batut din nou in geam. Lam­pa se stinsese, cred, singura. Am intrebat la ce ora trece primul tren spre Bucuresti; aceeasi voce mi-a soptit ca mai am de asteptat. Soarele devenise explozie gal-ben-roscata. M-am tras mai la o parte, exista si acolo un pilc de salcimi, m-am culcat la umbra lor.

Acasa i-am daruit Zenobiei medalionul de piatra lucioasa slefuit cu vreo trei mii de ani in urma si regasit de mine, pentru ea, in bezna gropii; piatra aceea neagra ea spune ca a fost dintotdeauna a ei si o mai poarta si acum, din cind in cind, prinsa la git cu o cu­relusa subtire.

* Concursul anual de la Montemesola - pen­tru cea mai frumoasa mustata - - a fost cistigat de grecul Nicolas Stassinos, pose­sorul unei mustati de 60 cm.

19. La inceput, cind pui degetul pe un lucru si lucrul acela se aprinde nu e deloc vesel, te apuca si spaima; de obicei dupa aceea incepe revansa, cu sub­tilitatile greu de discernut ale constientului, incepe chinul de a nu fi sigur daca doar ai presimtit aprinde­rea sau daca ea s-a produs pur si simplu la atingerea degetului tau.

E greu sa te obisnuiesti cu gindul ca ai putea avea un picior mai lung sau mai scurt decit celalalt, oricum schiopatezi iar meschina compensatie a singularitatii nu e o consolare.

in asemenea momente Zenobia intra in norul meu, soptea ceva, nu invata nimic de la mine si nu ma invata nimic, eram traiti fiecare de universul nostru comun, ne intelegeam firesc, fara prea multe vorbe.

Pe urma ea zimbea, uita, uitam si eu, afara se in­tuneca, stateam asa, imbratisati, in mijlocul odaii, de afara nu patrundea nici un zgomot, nici un fir de lumina, ma intindeam pe sofa.

"Zenobia", spuneam, "am scris niste poheme tim-pite, n-ai vrea sa mi le citesti tu? Sint acolo, pe masa..."

Ea lua hirtiile, se culca linga mine, in bezna, cred ca inchidea si ochii, intunericul devenea cald si moale. Zenobia citea cu degetele, cuvintele picurau cind lim­pezi, cind tulburi, le intuia exact pe cele care trecusera dincolo.

Altadata, cind pohemele mele ma plictiseau (sim­team fiecare litera-frina, fiecare cuvint, menit sa ma intoarca, sa readuca ingerul in closetul comun al men­talului si rataceam prin imensul pustiu al revansei), o rugam sa-mi citeasca din cine stie ce carte, uitata de Maria. Odata, a nimerit niste poeme in flamanda. A-tunci glasul ei usor speriat mi-a soptit in intuneric:

"Sint intr-o limba straina..."

"Nu-i nimic", i-am spus. "Cu atit mai bine..."

Ea si-a plimbat degetele peste file si a inceput sa citeasca, sunetele pareau ciudate pentru urechile noas­tre dar noi le intelegeam sensul, de dincolo de cuvinte.

20. intr-una din zilele acelea, pe cind Zenobia era plecata de acasa, ne-a vizitat Maria, nu mai trecuse de mult pe la noi, ne-a adus citiva trandafiri abia im­bobociti, zicea ca sint din gradina ei.

"N-am sa stau mult", spunea, "n-as vrea sa te de­ranjez."

"Poti sa stai cit vrei", i-am spus. "Nu ma deranjezi deloc, esti la tine. stii, sper, ca ne mutam, curind..."

"Nu-i nici o graba", a spus ea miscindu-se moale, si emana atita caldura si supunere incit orice baiat ar fi sarutat-o macar. "Am venit sa iau niste desene vechi, nu stiam ca esti singur."

"Nici nu sint singur, Maria", am spus aratind vag spre masa de unde Dragos, care nu mai deschisese de mult ochii, ne privea cu o sprintena curiozitate, "mai e si batrinul" (aici Dragos s-a incruntat putin si a cla­tinat din cap, a mustrare).

Maria s-a uitat spre masa apoi si-a intors, mirata, capul spre mine.

Exista oameni in fata carora e placut sa palavragesti, ei te incita la asta, iti dau impresia ca inteleg foarte bine si ce spui si ce nu spui; de multe ori te si dezamagesc, mi s-a intimplat si mie; oricum, ei nu te obosesc, n-ai nevoie sa tot explici, ti se pare ca te inteleg dintr-un foc, nici n-apuci bine sa inchei fraza.

Pentru mine Maria facea parte dintre ei, de aceea, ca sa nu tac, i-am spus imediat ca imi place muzica, in special a greierilor, i-am povestit despre cei doi sa­patori de fintini care vorbeau intre ei fiecare din fintina pe care o sapa si de pe stratul la care ajunsese, unul statea pe argila, altul pe nisip, treaba lor; i-am mai vorbit despre un sculptor inexistent, numit Heracli-toris, a carui bunica locuia pe o vale arsa de soare si despre un proiect de sinucidere colectiva in care mu­rim toti pe o plaja, ne dam cu pantoful in cap. "Exista, totusi, o compensatie", spuneam, "dar ea se afla in vestiare, acolo unde dam nume noi acelorasi stravechi si jalnice erori", si asa mai departe.

Astfel vorbeam cu Maria si ma simteam bine, golul acela cu demarcatii vagi se umplea cu efluvii caldute, ma ascultam ca pe un strain, nu totdeauna multumit de mine, imi gaseam justificari: "nu vreau sa-i las ei timp sa se desfasoare, m-ar plictisi prea mult, prefer sa aud pe unde se mai impotmoleste propria mea min­te", era o relaxare cabotinismul meu acceptabil.

Maria ma asculta, ai fi zis ca intelegea perfect ne­fericita picatura de fosfor care mai licarea printre sunete, statea linga masa de la fereastra, luase o mapa cu desene si alegea din ele, punea unele deoparte, trecea cu miinile prin Dragos care zacea neclintit acolo, parea ca nu-l vede, trecea desenele prin el ca prin aer, punea unele la loc, in mapa, tot prin Dragos. Taceam. Ma incerca o senzatie de voma, o amintire de cosmar, ma intrebam daca Maria stia si facea dinadins alegerea aceea desucheata.

Cind si-a dat seama ca tac, Maria a oftat si s-a intors spre mine.

"Zilele trecute", a spus ea, "am cunoscut un baiat, zicea ca te stie..."

Apoi a luat desenele alese si a plecat.

* Pe cind interpreta la Paris rolul principal din "Vecerniile Siciliene" de Verdi, cintareata Mar-tina Arroyo s-a prabusit pe scena in actul al doilea datorita unei bruste scaderi de ten­siune. Pentru a o inlocui a fost solicitata cin­tareata Renata Scotto care, dindu-si acordul, si-a anuntat apoi indisponibilitatea pentru doua saptamini. S-a apelat atunci la cintareata Montserrat Caballe, dar aceasta era bolnava. "Le Monde" informeaza ca in lume nu se cunosc decit trei-patru cintarete capabile sa interpreteze dificilul rol al Elenei, trei dintre ele aflindu-se bolnave in acelasi timp, una la Paris, a doua la Milano, a treia la Torino.

21. Seara, fireste, i-am povestit Zenobiei pina in cele mai mici amanunte vizita Mariei, i-am repetat toate cuvintele rostite de mine si de ea, tot ce gindeam in clipele acelea, am evocat pina si cotropitoarea cal­dura umeda a vizitatoarei.

Zenobia era obosita, lucrase mult in ziua aceea, statea pe un scaun si mingiia buchetul de trandafiri adus de Maria.

"Sint doisprezece", a spus.

"Cum poti sa fii atit de linistita?" am intrebat-o, fiindca incepea revansa. "Din tot ce ti-am spus reiese ca Dragos nu exista, acolo, pe masa si tu, in loc sa spui ceva, ma lasi sa ma chinuiesc..."

"Sint obosita", a spus Zenobia si mingiia mai de­parte trandafirii.

"Tu nu ma ajuti niciodata", am spus, "ma lasi tot­deauna sa ma chinuiesc singur... Nu-ti dai seama? Daca Maria nu-l vede, daca poate sa-si treaca miinile si desenele prin el, inseamna ca am halucinatii si, ce-i mai rau, ca le leg intre ele, ca le sistematizez..."

stiam ca insir prostii, imi era egal, sistemul insailat fara voie de citava vreme se anihila in tacerea Zeno-biei, simteam din nou ca ma inconjoara acel "altceva" care, pentru a putea fi suportat, cerea mici pauze de isterie rationala capabile sa-l mai ingroape din cind in cind in propria lui forta disperata; acum, slabiciunea si indoielile mele mai staruiau doar prin virtutea inertiei.

si totusi, din orgoliu, vrind parca sa-i demonstreze Zenobiei, ca aveam dreptate, ca vina era a ei si numai a ei, m-am indreptat spre Dragos si i-am pus mina pe cap, i-am pipait fruntea rotunda parul uleios si moa­le - erau acolo, sub degetele mele, mi-a facut cu ochiul.



Cind m-am intors linga Zenobia am vazut ca ea nu mai mingiia trandafirii: de la baza fiecaruia, de unde floarea intilneste tulpina, ea scotea niste ace cu gamalie atit de mici si de subtiri incit abia daca le-ai fi putut zari.

"Ia te uita!" m-am mirat eu, "Maria pretindea ca sint culesi din gradina ei..."

"Poate chiar sint", a spus Zenobia.

Atunci mi-am amintit ca, de fapt, asa obisnuiesc sa faca si unii florari cind vor ca garoafele sau bobocii de trandafir sa dureze mai mult...

* in decursul unui singur an in Republica Sud-Africana s-au nascut 12 perechi de ge­meni siamezi. Profesorul Trevor Jenkins consi­dera aceasta ca pe un fenomen extrem de rar si care trebuie studiat, pe pamint nascindu-se anual cel mult o pereche de asemenea gemeni.

22. Curind dupa aceea, intr-o dupa-amiaza, eram obosit, aveam in fata niste poheme, stateam cu obra­zul lipit de ele, Zenobia nu era acasa, ma aflam pe muchie de cutit intre pohezie si celelalte, care trebuiau facute cu grija.

As fi atipit sau chiar atipisem, cu capul pe masa: terminasem de scris. Era, intr-un fel, ca atunci cind incepi sa mori, in fine...

Stateam cu capul pe masa, peste pohemele mele, cind usa s-a deschis bi-ni-sor, credeam ca e Zenobia, si a intrat un copil de vreo trei-patru ani, firav si palid.

Nu stiu de ce, m-am gindit ca ar putea fi Empe-docle-copil si mi-a venit sa rid pentru ca anticii astia, cind vin, sint intotdeauna solemni, n-ar zimbi nici in ruptul capului, si mai sint si politicosi (am mai patit-o o data cu Empedocle, tinea mortis sa-mi dea sfaturi, eu ma uitam cu jind la sandaua lui de bronz, cea lasata la gura vulcanului, imi placea modelul, i-as fi cerut-o s-o port si eu citeva ore, i-as fi facut sa crape de invidie pe baietii de pe strada Leonida unde locuiam pe arunci cu mama si cu cele patru surori ale mele pe cind fratele meu mai mare, Andrei, ratacea pe undeva prin pro­vincie; dar Empedocle ma batea la cap: "trebuie sa inveti sa gindesti cu miinile", i-as fi spus sa taca dra­cului din gurita lui minunata pentru ca, pe mine in­cepusera sa ma doara miinile de atita gindire...)

Pe urma mi-am zis ca baietelul care ma vizita putea sa fie al vreunui vecin si ca se ratacise din intimplare pe la noi, asemenea lucruri se intimpla si nu se intim-pla, in acelasi timp, n-ai cum sa stii daca nu stii...

Baietelul parea ca nu ma vede, nu-mi dadea nici o atentie, se uita la Dragos, ma si gindeam sa-l intreb, in ipoteza ca ar fi fost Empedocle, cum naiba de gresise in privinta modului de moarte; as fi palavragit un pic cu el despre asta dar imi era prea somn, abia izbuteam sa-mi tin pleoapele ridicate.

Copilul statea cuminte in camasuta lui larga, la citi-va pasi de masa de sub fereastra; tinea miinile la spate, se aplecase usor inainte, privea atent si nu scotea o vorba.

Au trecut, astfel, citeva minute bune, aproape ati­pisem, cind Dragos a sarit de pe masa si a inceput sa topaie in jurul lui.

"Astimpara-te", am incercat eu sa-l potolesc. "O sa sperii copilul..."

Dar cuvintele, abia imi ieseau din gura, un fel de mormait. Cu toate astea Dragos le-a inteles si s-a oprit o clipa.

"Nu se speiie", mi-a spus, "e piietenul meu, a venit sa ne jucam..."

"Prietenul tau, pe dracu", am izbutit eu sa mormai pe cind el isi relua dansul in jurul copilului.

ii vedeam si ii auzeam pe amindoi ca dintr-un cub de ceata, miinile pustiului luceau dar fata nu i se in­verzise inca, imi era atit de somn incit m-as fi aruncat de pe scaun direct in asternut, ca intr-o apa; m-am tirit cu greu pina la sofa, m-am poticnit de citeva ori, si m-am intins acolo cit eram de lung, cu fata spre ei.

Nu stiu de ce, ma incapatinam sa tin ochii deschisi, as fi putut sa-i vad oricum, incepusera sa joace amin­doi, topaiau ca nebunii, sareau prin aer si chicoteau, apoi Dragos s-a asezat in patru labe, copilul i s-a urcat in spinare, se miscau asa, de-a lungul incaperii. Cind izbuteam sa ridic mai mult pleoapele ii vedeam ca pe niste pete nebuloase mutindu-se de colo-colo, habar n-aveau de mine, vroiam sa strig la ei sa se astimpere o data, sa ma lase sa dorm, mi se intepenisera maxi­larele, nu izbuteam sa scot decit niste sunete jalnice: "ob-ob-ob..."

Apoi s-au potolit, le vedeam din nou, clar, fetele, semanau in mod ciudat cu mine, nu intelegeam si nici nu incercam sa inteleg cum de imi semanau atit de mult pustiul ala amarit si batrinul senil, cu mutra lui de capra jumulita, simteam ca exista intre noi o co­muniune de nedefinit, ne zbenguiam parca, toti trei, in aceeasi apa racoroasa si i-as fi pocnit pe toti trei fiindca nu ma lasau sa dorm.

Pe urma Dragos s-a instalat tacticos pe scaunul meu, la masa mica unde obisnuiam sa scriu, a luat unul din pohemele mele, apoi inca unul, si inca unul, in total trei, facea avioane din ele, pustiul il privea serios si atent, le mai netezea si el un pic muchiile, cu unghia, si le arunca prin camera.

imi venea sa urlu si sa rid, putin imi pasa si de po-heme si de mine, m-am pomenit miscind (inauntru) degetele; faceam (inauntru) exact ce facea Dragos; bratul meu drept zvicnea (inauntru): arunca avioanele o data cu bratul plapind al copilului; exista (inauntru) o similitudine uluitoare a gesturilor noastre. Pe urma m-am plictisit, ei s-au oprit din joc, Dragos mi-a facut un semn de salut, cu mina la caciula, copilul ma igno­ra, si au iesit amindoi bi-ni-sor, din odaie, pe cind eu ma prabuseam intr-un somn adine.

Cind s-a intors Zenobia se intunecase de-a binelea, a aprins lumina, m-a trezit.

"Ce ai?" mi-a spus, "de ce gemi?" I-am povestit ca pesemne lucrasem prea mult din care cauza avusesem un cosmar placut si neplacut, ca ma vizitase un baietas, "inchipuieste-ti", i-am spus, "cred ca era Empedocle copil, un pusti, toata chestia e ca semana leit cu mine; acum, sa nu-ti inchipui ca spun asta din orgoliu, era un biet pusti amarit; in plus, bosorogul de Dragos a facut magaria de a se cara fara sa-si ia ramas bun de la tine, semana si el cu amindoi..." Zenobia s-a asezat pe scaun sa plinga un pic, poate era obosita, poate ii parea rau ca ne parasise Dragos.

Pe urma a zis: "gata!" si s-a ridicat. Eu i-am povestit mai departe ce se intimplase. Ea ma asculta facind, ca orice gospodina, putina ordine prin casa. De trei ori s-a aplecat si a ridicat de pe jos niste avioane de hirtie, trei in totali dar nu le-a pus linga celelalte poheme ci pe masa de sub fereastra care ar fi putut sa dea spre mlastini.

Coridorul

1. Deschizi o usa si apare alta, apoi inca una, si inca una, pina la ultima, care nici nu exista macar, si tot asa pina te pomenesti la prima, care nici nu exista macar, si mai dai o raita prin locuri vechi pentru ca ceea ce credeai ca te scosese, si chiar te scosese, devine capcana si te readuce tot acolo ca sa intelegi o data ca ultimul tau adevar e la fel de iluzoriu pe cit fusese primul si ca sa nu uiti ca te afli totdeauna pe muchie de cutit.

2. La citeva zile dupa plecarea lui Dragos, por­nisem pe jos, n-ar fi fost departe.

Mergeam agale, din cind in cind ma opream, imi rezemam fruntea de zidul vreunei case si plingeam, imi placea figura; un batrinel s-a oprit sa ma intrebe de ce pling si daca am nevoie de ceva.

"Da-mi jumatate din batista dumitale, s-o folosesc cinstit", i-am spus mutindu-mi fruntea pe umerii lui, "pentru ca ma duc sa-mi vad, familia, o mama vaduva si poate muribunda si o tinara oligofrena, sora-mea mai mare."

Batrinelul m-a privit speriat, s-a tras inapoi si a sters-o cit a putut mai repede cu toate ca ii spusesem numai adevaruri.

Era un joc frumos si necesar, vroiam sa ma echi­librez; ca de obicei, in dimineata aceea se petrecusera prea multe, Zenobia plecase si ma lasase singur acasa iar eu calcasem pe trepte prea fierbinti, simteam nevoia sa-mi racoresc talpile, sa le asez pe un asfalt obisnuit.

Plingeam, aiurea, ca sa ma destind, cu fruntea reze­mata de zidul unei case, pe strada Romana.

Era vizibil ca-mi pierdeam vremea de pomana: in afara batrinelului aceluia milos nu s-a mai oprit nimeni sa ma intrebe ce am; de aceea m-am asezat pe margi­nea trotuarului, bolboroseam ceva, imi urmaream des­fasurarea gindurilor; mai intii mi-a venit in minte un ilustru personaj, imi ziceam ca orice poet adevarat stie mai multe decit toate tomurile acestuia despre strafun­durile fihintelor, sau macar despre propriile sale ma­runtaie psihice; apoi un altul, "asta da", imi ziceam, "se misca mai aproape, pacat ca trebuie sa-i spun si lui adio, pe treptele vreunei catedrale"; apoi un al trei­lea; de unde pina unde, pentru ca acel altul din fiecare mie mi se ivea numai cind ii faceam semne, ca acum, cu gestul unuia care isi sterge nasul sau sudoarea de pe frunte ca sa poata suporta el insusi arsura launtrica.

Pe urma am vazut-o trecind pe celalalt trotuar pe tanti Linica, murise de mult dar mai treceau si altii la fel de morti, invatasem sa-i recunosc; ea mi-a facut cu mina si a cotit pe linga scoala Tunari, "pesemne ca se duce in vizita la mama, poate ma asteapta", mi-am zis, pregatindu-ma sa ma duc dupa ea si sa-i pun citeva intrebari, de pilda daca acolo se mai casatorise, daca mirele, presupunind ca ar fi acelasi, isi lipise la loc pi­cioarele taiate de tren pe cind venea la nunta, si asa mai departe.

Apoi m-am ridicat si am plecat, ma plictisisem, am cotit pe linga scoala Tunari, pe strada Leonida, am des­chis poarta de fier ruginita care a scirtiit prelung, am strabatut pavajul ingust al curtii (era un liliac, cu trei dungi albe, de vopsea, pe trunchi) si am intrat in casa fara sa bat la usa.

De obicei, pe sora-mea Zoe-Olga o gaseam brodind pe bucatele de cirpa, cu arnici rosu, figuri abstracte, imi placeau la nebunie; ea nu stia nici sa scrie nici sa citeasca, abia izbutisem, pe cind eu aveam vreo sapte ani si ea vreo nouasprezece, s-o invat sa deseneze patru litere de tipar: O, L, G, A, dar ea adauga tot­deauna dupa ele un E, asa ca semna OLGAE; in plus, asculta cu mult interes concertele transmise la radio si enunta cu o pronuntie deosebit de corecta numele instrumentelor muzicale cele mai rar auzite; acum era singura, cu ea puteam discuta liber, despre orice.

"Mama e acasa?" am intrebat-o.

"Nu e, umbla haimana", mi-a raspuns.

M-am asezat pe un scaun, ma gindeam sa continui discutia.

"Papusico", i-am spus (asa o alintam citeodata), "a fost tanti Linica pe aici?"

"A fost adineauri, doar un pic, fiindca a murit", mi-a spus ea.

"si ce mai spunea?"

"Ce sa spuna si ea, saraca... intreba de tine."

"Eu eram aici?" am intrebat-o.

"Nu, nu era numai ea, zicea ca ai sa vii..."

"Ia du-te tu pina dincolo", i-am spus, "poate ca eram acolo."

"Ma duc", a spus ea, indatoritoare.

S-a dus in camera de alaturi, dupa citeva clipe s-a reintors.

"Nu erai acolo", a spus.

"Atunci inseamna ca sint aici", am spus.

"Da", a confirmat ea.

Am tacut un timp, pe urma am intrebat-o iar:

"in afara de tanti Linica m-a mai cautat cineva?" "Da, te-a cautat Constantin, a murit si el, era cu hai­na si cu palarie."

"Daca mai vine, sa-i spui sa ma caute pe strada. Ai sa tii minte?" '"Da."

"Mai bine noteaza, sa nu uiti" (i-am intins o hirtiuta si un virf de creion, a desenat constiincioasa citeva hieroglife, pe hirtiuta). "Cind vine mama, sa-i spui ca mai trec eu pe aici, de ziua ei, sa-i aduc un cadou..." "si mie ce-mi aduci, cind oi muri eu?" "O rochie de mireasa. Noteaza si asta, ca sa nu uit." A notat, la fel de constiincioasa, cu aceleasi hiero­glife, adaugind si semnatura OLGAE, ii luceau ochii de bucurie, m-am intins pe divan, peste putin am adormit, era bine acolo, pe divan, o briza placuta pa­trundea prin ferestrele deschise, perdelele subtiri fluturau...

3. in drum spre casa ma gindeam la prieteni, majoritatea niste jigodii, tinusem la unii dintre ei, ii intilneam in felul meu, umblam adica razna pe strazi pina aparea vreunul, venea direct spre mine, habar n-avea ca ii dadusem intilnire; citeodata ma gindeam la unul, anume, imi era egal, vroiam doar sa vad pe cine am sa intilnesc in starea aceea (ar trebui poate, sa desfac putin si mecanismele dureroase ale esecu­rilor, dar prefer sa le uit); intilnirile cu persoane precise le practicasem mai de mult, in adolescenta, pe cind eram topit dupa o creatura mica si prapadita, aflasem cum o cheama dar nu stiam pe unde sta, porneam la drum, coteam la dreapta sau la stinga, ma conducea un fel de luminozitate, cind o intilneam nu-i spuneam o vorba, abia daca o salutam.

Totul pornise de la niste bete de chibrituri stinse aruncate intr-o soba fara foc, n-am sa insist; apoi da­deam intilnire celor pe care i-as numi "printii balcanici" si ei treceau convinsi ca se duc la parazi, miscindu-se ca niste particule epileptice; tot pe atunci imi placea, sa frecventez un mare stadion sportiv unde ma insta­lam cu o ora inainte de sosirea primilor oameni ca sa-l vad cum se umple pe cind oamenii, convinsi ca-si ocupa fiecare locul ales de sine insusi ignorind cumplita lege a umplerii care ii mina dupa cerintele ei, se inecau in tristele ape quantice ale ansamblului.

Cu timpul, exercitiile acestea m-au plictisit; de altfel, in asemenea lucruri, exagerarile si practicile de forta nu m-au tentat, va rog sa retineti, decit in momentele de slabiciune si de neincredere in mine.

Poate ca un asemenea moment strabat si acum cind scriu (pentru ca s-ar parea ca scriu) mizeriile astea pe care, altminteri, nu dau doi bani.

* in Baigorra (Argentina), la radacina unui copac rasturnat de furtuna, au fost descope­rite furnici gigantice, cam de cinci ori mai mari decit cele obisnuite.

4. Asadar, in drum spre casa ma gindeam la prie­tenii mei dinainte de plecarea in mlastini; deci, Con­stantin murise, si vesnica lui pomenire, apoi ma cautase pe strada Leonida, avea treaba cu mine.

Aceasta aschimodie cu cap de pasare, ceva intre curcan si gaina, cu nasul ca un cioc moale atirnindu-i peste gura, aceasta scirba de om mort, marunt si sla­banog, cu parul totdeauna gominat, cu haine de o exemplara eleganta, acest produs desavirsit al zonei de promiscuitate pe care Natura o cloceste ca sa se com­penseze si o vomita, ca pe o taina, pe sub cealalta fata a ei, aparuse in viata mea, cam pe la optsprezece ani, poate din aceeasi nevoie de compensare sau poate nu­mai pentru ca, printr-o ciudata coincidenta, purtam amindoi acelasi nume de familie.

Pe atunci aveam pesemne un surplus de energie care trebuia cheltuita si mergeam la rugby de doua ori pe saptamina, joia la antrenament, duminica la meci, eram cel mai tinar din echipa, jucam frumos, la ina­intare; dupa meci baietii se duceau la bere, luau tram­vaiul, tineau deschisa usa de la coborire, scuipau fetele pe rochie, se distrau grozav si terminau seara la vreun cinema sau cine mai stie unde, pe cind eu vizitam o prietena, o avocata mult mai in virsta decit mine (im­plinise douazeci si patru de ani), o frumoasa cu parul complet alb, imi stergea cu spirt arcadele sparte sau omoplatii jupuiti, faceam dragoste.

Odata, intr-o duminica de toamna, la dusuri, dupa meci a venit Constantin imbracat cu o superba flanela alba, il mai vazusem si in alte dati dind tircoale pe aco­lo; Gica Wirth, care juca aripa in echipa adversa, i-a spus:

"Ma, pirpiriule, ia da tu flanela aia, s-o incerc si eu."

Constantin si-a scos flanela si i-a dat-o, Gica Wirth si-a lustruit cu ea pantofii de bizon apoi i-a aruncat-o in cap, ceilalti rideau. Constantin parea fericit, i-as fi ars un sut, pentru ca eu sint dintre cei care pling la cinema chiar daca imi dau seama ca ar trebui sa mor de ris, dar mi s-a facut mila de el, era prea jalnic, n-am spus nimic, mi-am vazut de treburile mele.

La plecare, m-am pomenit cu el linga mine. Zimbea.

"Pe unde stai?" m-a intrebat.

"Ce-ti pasa?" i-am raspuns.

"Nu, ca sa vezi", mi-a spus el, "eu te stiu mai de mult, am si fotografia ta pe o pagina de ziar cu elevii premianti, erai mic, e si fotografia mea alaturi, eram si eu premiant, am pastrat-o fiindca aveam amindoi acelasi nume de familie, daca n-o ai ti-o dau, o tai cu foarfeca din ziar si ti-o dau."

"Stau pe strada Leonida, 5", i-am spus, "adu-mi-o diseara ca n-o am, dar de ce esti asa de nenorocit, cum naiba rabzi sa-si bata aia joc de tine?"

"Rabd fiindca sint urit", mi-a spus, "voua va da mina pentru ca sinteti frumosi, pe cind eu iubesc o femeie, sint nebun dupa ea si nu ma place, ma uit la voi ca sa va imit, sa-i fac impresie; in plus, cheltuiesc tot ce am pe haine; din cind in cind string doua-trei lefuri, nu ma intreba cum, ii fac o vizita, ma crede cu bani, nenorocirea e ca de fiecare data ma intorc cu boli, de la ea, si trebuie sa astept sa ma vindec, atunci ma duc iar, altfel as muri."

"imi place de tine", i-am spus, "si acum cara-te. Treci pe la mine diseara, daca nu sint acasa lasi foto­grafia, discutam altadata, acum am treaba..."

Seara, pe la opt, Constantin a venit cu fotografia, nu eram acasa, mi-a lasat-o, era o taietura ingalbenita din ziarul "Dimineata", am rupt-o, infatisa un copil imbracat cu o flaneluta nenorocita, copilul purta o cu­nuna de flori pe bratul drept si privea cam chioris lumea, eram chiar eu.

5. Tot cam pe vremea aceea m-am mutat si am locuit un timp, singur, pe un coridor destul de lung pe care il strabateam totdeauna in fuga, niciodata la pas, un coridor intunecos si cam sordid, pe dreapta, cum intrai, se insirau odaile slugilor (femei, venite din coclauri de munti, le auzeam dimineata, inainte sa co­boare la lucru, povestindu-si in dialectul lor natal vi­sele populate de tauri negri care isi virau coarnele prin ferestrele camerelor aflate la etajul opt sau noua, nu mai stiu), pe stinga se afla dusul comun, folosit mai ales simbata, WC-ul comun si chiuveta comuna, plus odaia unui tinar pictor, isi lasase barba, facea rugaciuni cu usa larg deschisa, ca sa se vada (dar muntencele nu se lasau inselate cu una cu doua, scuipau pe furis, isi faceau cruce in spatele lui), avea o iubita, o eleva, il vizita in orele de clasa, ii aducea mincare in ghioz­dan, o snopea in batai si asa mai departe, se petrecea o drama amoroasa.

Am uitat sa spun ca la capatul coridorului acela aflat la etajul cel mai de sus al unui bloc, pe Calea Mo­silor colt cu bulevardul Domnitei, aveam o odaita in care locuiam si primeam uneori vizitele unor fiinte cu miini luminoase si fete stravezii, despre ele nu prea am sa vorbesc, as fi putut crede ca am viziuni daca n-ar fi lasat urme palpabile, discutam impreuna ore intregi, odata mi-au adus un sac de cartofi, de exem­plu, l-au rasturnat in mijlocul odaii, am mincat multa vreme numai cartofi fierti, fara sare, erau buni, daca ma intreba cineva ce-i cu cartofii aceia rasturnati in mijlocul camerei spuneam, de exemplu, ca mi i-a tri­mis un var de la tara, din judetul Prahova, si nu se mira nimeni.

Pe atunci, mincam de obicei vinete, va rog sa reti­neti amanuntul acesta, legume deloc recomandabile, aveam un balcon rotund cu un paianjen de sirma atirnat in tavan, taiam vinetele felii, le insiram pe o sfoara, linga paianjen, ele se uscau, puneam apa la fiert, cit sa cuprinda, pina dadea in clocot, luam feliile de vinete uscate si usoare ca fulgul, le puneam in apa clocotita, le lasam sa mai fiarba 10-l5 minute si le mincam fara sare, nu erau bune; tot in balconul acela imi uscam frunzele pe care le fumam in pipa, incer­cam tot soiul de frunze, numai cele de gutui puteau fi utilizate in acest scop, desi, chiar ele, aveau deza­vantajul ca imi lasau in pipa un ulei negru si dezagreabil, de aceea, pina la urma, cautam sa-mi procur tutun.

Dind retetele acestea, utile in anumite imprejurari, n-as vrea sa se creada ca eram sarac, desi uneori nu posedam nici camasa pe mine, nu-mi statea rau, si nici tutun, ceea ce era mai neplacut; eu n-am avut niciodata sentimentul saraciei, nu ma interesau asemenea chestii ba chiar eram nitel cam snob pentru ca unicul meu pahar, acela din care imi beam apa de la chiuveta comuna, era de baccarat, iar unica mea farfurie, aceea din care imi mincam vinetele sau cartofii, fara sare, va rog sa retineti amanuntul acesta nesemnificativ, purta pe dos marca celui mai fin portelan englezesc.

* A fost replantat la locul sau faimosul maslin al lui Platon care fusese dezradacinat de un autobuz. Specialistii au confirmat ca virsta maslinului depaseste 2500 de ani.

6. Pe coridorul acela ma cam pindea o virstnica mireasa, o doamna vieneza, de vreo patruzeci si doi de ani, frumos oxigenata, usa odaii sale se afla spre capatul coridorului, alaturi si putin piezis fata de usa odaii mele, doamna locuia cu maica-sa, ale carei ge­mete de veterana a suferintei le auzeam ziua si noap­tea, poate exagerez cind spun ca ma pindea, s-ar fi putut sa fie vorba de simple coincidente, dar aproape in fiecare dimineata cind ma duceam sa cumpar piine sau vinete doamna aceea (se numea cam Gerda) iesea din camera, sa ma intimpine.

in mina dreapta ea tinea olita, in mina stinga un catel de usturoi.

"Vezi ce cuhata sint?" spunea, de fiecare data (ar fi vrut sa spuna curata dar graseia cumplit) "vezi ce cuhata sint? Spal pina si ustuhoiul cahe n-ah thebui spalat fiindca sta acopehit de cojitele lui, dah eu tot il spal."

"Doamna", spuneam, pe cind ea varsa olite cu li­chide nocturne in chiuveta comuna, "apreciez cum se cuvine actiunea aceasta igienica, cu atit mai mult cu cit eu insumi nu as putea spune ca sint prea curat desi, in schimb, sint pur", si asa mai departe, chestiuni de politete.

intr-o dimineata, dupa ce mi-a atras din nou atentia asupra faptului ca este extraordinar de curata, doam­na Gerda a mai adaugat:

"Sa stii ca eu iti sint ca o soha pe cahe poti conta, desi sint supahata pe dumneata penthu ca te-am vazut iehi descult, pe sthada, de ce umbli descult?"

"Doamna", i-am spus, "discutiile acestea matinale, aici, pe coridor, ma innobileaza, de aceea am sa va explic: imi dadusem sandalele la reparat."

"Bine, bine", a spus ea, "dah tot iehi ai lasat usa deschisa, nu-i frumos".

"Citeam o carte, doamna, de unul Kierkegaard, daca vreti v-o imprumut si dumneavoastra."

"Mehsi", mi-a spus ea, "deocamdata citesc alt ho-man".

Iar dupa ce a varsat olita in chiuveta si a clatit de­monstrativ usturoiul, doamna Gerda s-a intors spre mine soptindu-mi ca pe o taina:

"Am auzit ca si dumneata shii..."

"Da, doamna", i-am marturisit, "scriu de ma rup."

"Ce shii?" m-a intrebat ea, "si de ce shii?"

"E o infirmitate, doamna, e din nastere, ma apuca, asa", i-am spus. "Eu am sentimentele mele, imi vine sa si pling de cite ori vorbesc despre asta, nu pot ex­plica verbal, daca mi-ati imprumuta o clipa olita as plinge in ea ca intr-un lacrimar si poate ca m-ati intelege..."

"Poti sa plingi", mi-a spus ea, "eu iti sint ca o soha", si mi-a intins olita.

Am luat-o si am plins in ea, fiindca asa trebuia, era o situatie, oricum, plingeam la olita, era un fel de a ma exprima si lacrimile imi curgeau pic, pic, plutisem toata noaptea in ceruri sublime, vroiam sa scap de amintirea unei seninatati prea dureroase, plingeam ca un copil, imi venea sa mor de ris, imi spuneam: "Cretinule, du-te de cumpara vinete sau plimba-te pe strada sau du-te, dracului, la film."

"Te doahe ceva?" m-a intrebat, ingrijorata, doamna, Gerda.

"Ma doare, doamna Gerda, cum sa nu ma doara? Cad intr-un fel de transa, un fel de fericire, mai greu de suportat decit durerea. Atunci ma chinuie o singura spaima, placuta si cumplita: sa nu ma pulverizez, dumneavoastra pot sa va spun, imi sinteti ca o sora, apoi plutesc (sa nu va speriati) si, poftim, olita, n-am reusit sa o umplu dar mi-a trecut, ma duc sa cumpar vinete si piine..."

"Ah thebui sa te ahati la un doctoh", mi-a spus doamna Gerda "daca vhei, te duc eu..."

"Dumneavoastra, doamna Gerda, sinteti prea bu­na; cu inocenta pe care o posedati, in ciuda virstei (eu va consider, bineinteles, fecioara si sa nu ma inter­pretati gresit), ar trebui sa aveti, ca ingerii fenicieni, trei perechi de aripi: cu una sa va acoperiti obrazul, cu alta picioarele si, cu alta, sa zburati. Atunci, daca mi-ati permite, mi-as stabili gospodaria pe omoplatii dumneavoastra si poate ca as merge si la medic."

"Eu te consideh, totusi, bolnav" mi-a spus doamna Gerda, intrind demna in camera ei.

7. Pe urma, un timp am surzit, era grozav, nu mai auzeam nimic, facusem dopuri de ceara, solide, eram ca o sticla plina cu simplitatea pura si libera a starii mele, aratam cu degetul la ureche: "sint surd, ce sa-i faci!", zimbeam nevinovat, ceilalti intelegeau, unii ma si compatimeau desi pareau bucurosi ca ei aud, scapasem, n-aveau decit sa se distinga ei in mo­zaicul lor de intrebari si de raspunsuri gata desenate, n-aveau decit sa-si teoretizeze singuri teoria, sa-si toace varza sonora printre dulcile bucurii ale dresajului.

Nenorocirea e ca, intr-o buna zi, poc! mi-au pleznit dopurile si am inceput iar sa aud, as fi putut in schimb sa nu vorbesc, sa ma autoamutesc, dar mi se parea aiurea, ar fi fost necinstit si apoi, oricit te-ai amuti, cuvintele tot le auzi, ele ti se strecoara nestingherite prin maduva, asa ca mi-am vazut de treburile mele.

8. Odata, mai demult, eram intr-un lan de po­rumb spre toamna, porumbul se uscase; acolo, in mijlocul lanului, se afla sopronul unei fierarii si, la vreo douazeci de pasi, o casuta, un fel de coliba acoperita cu stuf, stateam linga fierar, el mesterea o potcoava incinsa la rosu, intre bataile ciocanului auzeam porum­bul fosnind.

Apoi, din casa a inceput sa cinte Bach, in persoana, cinta la tambal, improviza, nu stiu daca l-ati auzit vre­odata intr-un lan de porumb uscat, de sub un sopron, pe Bach, improvizind la tambal, sunetele se impras­tiau ca un fum, impinzisera cerul, ma ameteau.

"Cine cinta?" l-am intrebat pe fierar.

"E gineri-miu", mi-a raspuns el, "noaptea cinta la local, la Bucuresti, acum face ezecicii..."

Dupa un timp, sunetele s-au stins si in usa colibei s-a ivit Bach in pijama vargata, era mai tinar, parea livid, extazul ii impaienjenise ochii, se clatina beat de muzica, imi parea rau ca tace, as fi vrut sa-i aud cu­vintele, sa aud ce se poate spune in starea aceea; atunci s-a repezit din porumb o fetita de vreo doi-trei ani, fetita lui, s-a impleticit, i-a cazut la picioare iar Bach, de dincolo de vis, din ameteala armoniilor, i-a spus:

"Cind ti-oi da vreo doua, iar te c... pe tine..."

Acestea erau cuvintele.

9. Pe cind evoc aflindu-ma, ca Bach acela, in prag, am senzatia ca incep sa comit un fel de homan si asta ma oripileaza; oricum, scriind ca un prozator nenorocit despre una si despre alta, nu fac decit sa reconstitui coridorul pe care il strabateam in fuga, restul n-are nici o importanta; iar coridorul acela nu poate fi reconstituit altfel cind la un capat al lui te lichefiaza viziunile iar la celalalt capat te duci sa cum­peri vinete si asa mai departe, pe cind la mijloc te asteapta doamna Gerda cu nelipsita ei olita; exista, poate, o zona de filtru prin care trece numai ce, prin natura sa, poate sa treaca, indiferent de disponibilitati sau de criterii constiente, o zona dura, penetrabila numai pentru ceea ce e menit sa devina comunicabil, o zona a carei desavirsire salbatica nu e intrecuta decit de necesitatea (la fel de salbatica) de a ramine macar un timp in ea.

Daca treci cu un milimetru mai sus, se petrece altceva (la inceput imi era si frica), daca treci un mi­limetru mai jos se nasc jalnice texte, e ca si cum te-ai apuca sa desparti, intr-un ocean imens, sarea de ape. Ce tot biigui eu aici, ce tot explic? in fine...

* Populatia din Saint-Pierre-et-Miquelon, grup de insule situat in vestul Oceanului Atlantic, asista de citeva zile, fara a putea in­terveni, la agonia a 63 cetacee cunoscute sub numele de Steno rostratus si esuate pe pla­jele pustii ale arhipelagului.

10. Asadar, pe vremea cind alergam jignit si dezgustat de-a lungul coridorului, am plutit o noap­te intreaga si pesemne ca am mormait prea tare pentru ca, a doua zi, intimpinindu-ma la chiuveta, dupa ce mi-a reamintit cit este ea de curata si a remarcat ban­dajul care imi acoperea pumnul drept, doamna Ger-da a spus:

"Ţi-a fost hau azi-noapte?"

"Nu. De ce?"

"Fiindca te-am auzit vohbind singuh, mi s-a pahut ca aiuhezi."

"Nu aiuram, doamna Gerda, cred ca vorbeam in somn."

"Nu se poate", a spus doamna Gerda, "nu doh-meai, te-ai lovit de peheti, am auzit eu."

"Se poate, doamna Gerda, sa ma fi lovit de pereti, in somn; va rog sa nu ma spuneti la nimeni pentru ca mai sint, pe deasupra, si somnambul, mai am si in­somnii..."

"Eu stiu sa pasthez, un sec-het", m-a asigurat doam­na Gerda, "si eu am insomnii, desi nu sint som­nambula, dah daca mai patesti ca azi-noapte, bate-mi in pehete, iesim pe cohidoh, stam de vohba..."

"Dumneavoastra sinteti extraordinar de buna, doamna Gerda, trebuie sa recunosc, dar eu ma tem ca n-am avea ce vorbi, noaptea, noi amindoi, pe coridor si nici in alta parte pentru ca, stiti, cind sint intr-o stare ca azi-noapte nu folosesc cuvintele in discutii, ma multumesc cu literele si atunci, pentru un cuvint in limba româna pe care ambii o posedam la perfectiune imi vine, nu stiu de ce, sa folosesc numai o litera din acel cuvint, tradusa si ea intr-o limba straina."

"Nu cumva ai febha?" m-a intrebat doamna Gerda.

"S-ar putea sa am, doamna Gerda, de ce sa n-am? Dar ce va spun e purul adevar, citeodata ma aflu intr-o stare din care vreau sa comunic ceva si atunci pac! vin cuvintele, iar starea aceea, daca ma las furat de ele, se duce dracului si dumneavoastra abia atunci va place fiindca incepeti sa recunoasteti in cuvintele mele ceva bine stiut pe cind mie, inca de la nastere, mi-a intrat in cap ca am de comunicat lucruri uitate, de undeva unde sensibilitatea mea ar putea intilni marea sensi­bilitate generala pierduta pe drum, va rog sa ma scu­zati ca folosesc cuvintul sensibilitate, imi vine sa pling de necaz fiindca e vorba de cu totul altceva dar vedeti cum sint si n-am incotro, asa mai puteti si dumnea­voastra aprecia, cit de cit, sau macar puteti presimti, stiu ca sinteti culta, mi-ati dovedit-o facindu-mi con­fidenta ca cititi homane, dar nu de literatura e vorba si nici de cuvinte, putin ma intereseaza si literatura si cuvintele, de aceea n-as folosi cuvintul sensibilitate si nici vreo alta timpenie pentru ca acum imi vine in minte un cuvint in limba kurda sau in alta limba, dracu stie de unde imi vine dar imi vine, iar altadata imi vine numai o litera din el sau numai initiala lui (uite, de pilda litera U: atunci cind e gotica ea prescurteaza, purifica si exprima pentru mine, scuzati, Necunoscutul, cred ca se leaga de Unbekannt sau de Unknown, vedeti legatura? vedeti de unde sare, afurisitul?), iar pentru dumneavoastra care, desi nu mi-ati marturi­sit-o inca, simt eu ca sinteti foarte muzicala, e ca atunci cind va duceti la opera si, in loc s-o luati la goana inainte de a incepe uvertura, stati emotionata pe scaun si abia asteptati sa vina aria aceea pe care o stiti pe dinafara (a-a-di-i-o del pa-ssa-a-to!) si cind vine aria o fredonati ultrasatisfacuta ca o stiti, si nu stiti ca toc­mai ce stiti va impiedica sa stiti, pe cind eu va cer scuze pentru polologhia asta idioata si va admir pentru rabdarea cu care m-ati ascultat, amin."

"Sint convinsa, totusi, ca ai febra, poate de la pum­nul asta bandajat, ia sa vad", a spus doamna Gerda.

si, lasind jos olita, mi-a pus pe obraji niste degete foarte mingiietoare.

"Ia mina de pe mine!" am strigat eu atit de tare incit, de la capatul celalalt al coridorului, ecoul a ras­puns: "de pe mine..."

"Vai!" a spus doamna Gerda, uluita de neasteptata mea grosolanie, "dah eu iti sint ca o soha..."

"Surori ca dumneavoastra am vazut eu multe, doam­na Gerda, era una, de exemplu, doamna Ojog, de virsta dumneavoastra actuala pe cind eu abia impli­nisem patrusprezece ani, venise din America, fuma trabuc, juca poker cu mama, avea un catel, Buster, o javra imputita, fara par; odata, seara, dupa joc, a zis ca-i e urit sa mearga singura pe strazi, acasa, mama a zis ca nu-i nimic, te conduce Gellu, am condus-o, pe drum vorbea de una si de alta.

Buster dadea din codita, venea in urma noastra, ai fi zis ca-si freaca labutele incintat ca iese afacerea, la poarta doamna Ojog mi-a spus: «Te-as invita inauntru sa-ti dau o tigara buna, stiu ca esti fumator pasionat, nu te mai preface, nu e cazul, poti sa ai incredere in mine, fiindca te consider matur si iti sint ca o sora, dar sotul meu e plecat in provincie si ce-ar zice vecinii?»

Eu am biiguit nu mai stiu ce si, cind am fugit din patul ei, nu stiu cum am ajuns acasa, ma gindeam tot timpul ca e prietena cu mama, cind venea pe la noi ma ascundeam, imi era rusine, pina intr-o buna zi cind hop! mi-a trecut rusinea de la sine, poate pentru ca in ziua aceea mama a zis sa joc si eu, sa-i tin un pic locul pina face cafelele ca-mi da si bani pentru joc (dar la sfirsit sa-i dau inapoi, sa nu ma invat cu bani), jucau pe nimica toata, pentru distractie; atunci m-am asezat pe scaun, fata in fata cu doamna Ojog si, pe cind jucam, am facut pipi pe sub masa pe fusta doamnei Ojog, imi venea sa mor de ris; cind au priceput, doam­na Ojog si celelalte, despre ce era vorba, s-au suparat foc, mama zicea: «e nebun», si asa mai departe, cred ca se bucura in sinea ei..."

"Vai", a spus doamna Gerda, "esti indecent..." "Esti tu timpita", i-am spus, "unde sint indecent? lucrurile astea sint prea complicate pentru olita ta, de aia ti se par indecente, e aparenta lor, asa cum apa­renta lucrurilor aparente e sa para decente, stai sa vezi; uite, sa-ti dau un exemplu, sa-ti spun o chestie care mi s-a intimplat chiar ieri si, daca iti merge mintea cit de cit, ai sa pricepi de ce mi-am amintit de doamna Ojog si de Buster al ei tocmai acum, dupa momentele sublime din noaptea de azi-noapte, asa ca ieri mer­geam pe strada proaspat barbierit, fara bandaj la mina si cu ciorapi curati iar o fata s-a tinut dupa mine vreun ceas, pe strada.

Eu nu ma tin niciodata dupa fete, pe strada. N-am obiceiul asta. Dar imi facea placere, ma gindeam la unul Turcu, un tapiter de pe strada Vasile Lascar care, al dracului, poarta lavaliera si plete, ai putea jura ca e cel putin Novalis desi are vreo patruzeci de ani si e bondoc si rotofei, dar asta n-are importanta, se tin fetele dupa el, ii cer autografe, il cred, pohet, pe cind eu umblu tuns scurt sau netuns deloc si atunci nu-mi cere nimeni autografe, citeodata fac oftica pe Turcu asa ca ieri, cind s-a tinut fata aia dupa mine, m-am bucurat grozav, ma gindeam: «uite, domnule, dinsa a luat pe­semne de citeva ori plasa cu Turcu si s-a invatat minte, acum stie cine e pohet si cine nu e, stai sa vezi, mai mult ca sigur ca e o admiratoare, ca stie pe dinafara macar ultimul meu pohem inca nepublicat si intitulat Ghetele lui Gheorghe Lazar sau citeva versuri din alt po­hem al meu, de asemenea nepublicat, cum ar fi pentru ca femeia mea nu ploua sau lacustele sint cele mai Con­stantin, asteptam sa le recite si sa-mi spuna: "mai zi ceva, daca poti!", ma si oprisem linga un zid, cinstit vorbind era o consolare pentru fiinta mea jupuita si priveam asa, in gol, mai mult din profil, cind ea si-a luat inima in dinti si mi-a intins stiloul plus o bucatica de hirtie cerindu-mi, pe englezeste, un autograf.

Atunci, mi-au intrat in functie disponibilitatile, o banuiala mi-a incoltit in minte, am izbit cu pumnul in zidul de care ma rezemasem, am izbit atit de tare incit mi-am ranit pumnul, si am intrebat-o:

«Pe ce chestie?»

Ea s-a speriat putin, pentru ca imi curgea singe din pumn, si m-a intrebat daca nu eram eu unul Buster Crabbe, un actor de cinema care juca pe Tarzan si se­mana leit cu mine, mi-a spus; tocmai ii vazuse fotogra­fia intr-o revista de specialitate in care citise ca Buster Crabbe ala s-ar afla la Bucuresti si crezuse...

Atunci i-am spus ca Buster Crabbe ala nu face doi bani pe linga unul Buster Ojog pe care il cunoscusem eu cu citiva ani in urma si care poate semana cu mine desi dadea mereu din codita, sper sa fi crapat intre timp, fiindca, din fericire, viata e scurta, dar iti dai seama de starea mea sufleteasca, si asa mai departe, stai sa vezi..."

Dar doamna Gerda n-a mai stat sa vada si a fugit in camera ei de unde, printre gemetele batrinei mame suferinde, am auzit-o cum incuia usa.

11. Acum, cind recapitulati, s-ar putea sa vi se para ca vorbesc cam mult si cam urit despre lucruri ne­esentiale; de asemenea, s-ar putea sa va contrarieze dimensiunile capatate de o doamna Gerda sau de altii ca ea, dimensiuni altminteri deloc neglijabile pentru existenta mea; s-ar putea chiar sa puneti asta pe seama intentiei mele de a incetosa ceea ce se petrecea dincolo, la celalalt capat al coridorului, de exemplu, unde su­prafata inceta sa mai existe ca atare, ma rog, si unde ma socoteam, de exemplu, buricul pamintului, un buric esential si nenorocit, n-am sa insist.

Asa, s-ar putea obtine un personaj care nu eram eu si un coridor pe care n-am ratacit niciodata; oricum, ignorând delicatetea mea innee si duhorile imprejmui­toare ale existentei, s-ar putea sa apara in locul meu un baiat cam grosolan, ceea ce imi e perfect egal, pe cind eu, in aceasta friguroasa zi de octombrie in care scriu, voi parasi pentru un timp odaia si plicticosul ritual el evocarilor si ma voi indrepta, impins de o reala necesitate omeneasca, spre fundul curtii unde o pasare proaspat sosita din nordul pamintului va zimbi puri­tatii mele si-mi va da noutati despre un tarim fara sus si jos.

* Baza de cercetari stiintifice Widzel, din extremul nord al Suediei, a suferit un ade­varat asediu din partea a circa 30 de ursi albi. Acestia i-au tinut sub stricta supraveghere pe cercetatorii care, la caderea serii, nu mai indrazneau sa paraseasca statiunea. Se pare ca animalele vroiau sa-si recapete vechile pri­vilegii asupra acestei zone care constituie unul din teritoriile lor de predilectie, silindu-i pe cercetatori sa plece in alta parte.

12. Tot cam pe vremea coridorului a trebuit sa locuiesc vreo zece zile in alta padure, mi se daduse un cal, il adapam cu o galeata de pinza de la izvorul din imediata apropiere, il tesalam, il hraneam dintr-un sac cu ovaz, ma culcam linga el, noaptea era frig, de multe ori ma trezeam cu capul pe gramajoara calda de balegar, mincam din putinele merinde pe care le aveam, toate acestea se petreceau pe un spatiu de patru metri patrati, dincolo de care ma pindea moartea. Stateam acolo pe stratul de frunze umede asternut de-a lungul anilor, citeodata ploua, imi puneam peste cap patura imputita scoasa de sub sa, intr-o buna zi am inceput sa scormonesc stratul de sub mine, sa dau la o parte frunzele putrezite; cam de la vreo douazeci de centimetri adincime frunzele roase de vreme si de umezeala au inceput sa para dantele, broderii si filigrane, le ridicam cu doua degete spre lumina gal­buie strecurata printre crengile arborilor si le priveam minute in sir, ma rasplateau pentru jalnica mea exis­tenta; in spatiul acela de patru metri patrati la limita caruia ma pindea moartea se afla miracolul. Era de-a-juns sa scobesc...

13. Pe vremea coridorului se intimpla uneori sa vizitez si cite un prieten, bateam la usa, intram, da­deam ocol mesei si plecam imediat sau ramineam; da­ca se intimpla sa rarnin, ce frumos conversam despre cumplitele blesteme care macina pohezia sau mai stiu eu despre ce, in timp ce poezia continua sa se macine in blestemele ei orinduite la perfectie de alti monstri mult mai experimentati; alteori, daca eram obosit, ma intindeam pe o canapea aflata acolo si dormeam asa pina ma trezeau soaptele prietenului care perora, de exemplu, tot despre mizeriile poheziei; atunci urlam de pe canapea: "Guraaa!" si prietenul tacea, avea impresia ca il terorizez.

Fireste, vizitam si fete, n-am sa insist, am sa spun doar ca la atelierul Mariei petreceam ore decente, in fata ei monologam despre orice, cit e de rau pe lume, despre dragoste si despre libertate, imi aminteam adeseori deviza tesuta pe vesta lui Marat: "Vivre libre ou mourir!", in fata ei imi placea sa vorbesc, eram poli­ticos si blind, nici n-o sarutam macar, ea tacea si ofta, mai bine as fi plins, cred ca m-ar fi mingiiat cu placere; avocata aceea plecase pentru totdeauna in Moldova, ca un erou am condus-o la gara, ne-am imbratisat la despartire, spunea: "sa ai grija de tine", zimbeam, multa vreme am avut inima inghetata, multa vreme, curind o fata m-a invitat la ea, intr-o vila grozava, pa­rintii nu erau acasa, cind am sarutat-o s-a inrosit la fata, i s-au uscat buzele, i s-au scorojit ca de febra atit de tare incit am fugit de acolo, si asa mai departe.

Apoi, intr-o alta seara, pe cind traversam Gradina Icoanei in drum spre casa si ma simteam ud si trist ca un ciine aruncat in sant, l-am intilnit pe unul din verii mei (el a murit mai apoi intr-o explozie, nu i s-au mai gasit decit ghetele), in seara aceea de toamna statea pe o banca, linga iubita lui, incerca s-o convinga sa treaca la fapte ceea ce ea refuza cu tenacitate, eram obosit si infrigurat, m-am asezat linga ei, pe banca, varul meu mi-a prezentat-o pe fata aceea, treaba lui, ea a spus ca ii pare bine, ca ma stie din vedere, eu i-am spus sa fie sanatoasa, ma gindeam sa plec, sa-i las in pace, varul meu incerca mai departe s-o convinga, m-au plictisit, imi era frig, i-am spus fetei aceleia sa vina cu mine sa facem dragoste si ea a venit.

14. Insiruind aceste mici ticalosii existente in mai toate vietile adolescentilor vorbesc, de fapt, despre un pat asternut cu petale de crini, pina la care drumul duce printre reziduuri mucede si excremente; poate ca rostul lor e sa atenueze pina la suportabil niste dogoritoare raze launtrice, poate ca vorbaria mea ali­menteaza forta presimtita a tacerii fiecaruia dezvaluind, pe invers, partea cealalta in care masurile, toate masurile, sint iluzorii, si asa mai departe.

in plus, cind esti senin si linistit poti auzi de acolo gemetele lumii si atunci se comite un pohem, sau un tablou cu floricele pentru ca din partea cealalta nu razbate, dupa cum am mai spus, decit ce poate si ce trebuie sa razbata, pe cimpiile inteligente.

* Tribunalul din Bentong (Malaezia) a fost nevoit sa-si intrerupa timp de citeva zile acti­vitatea datorita unei invazii de omizi care au ocupat literalmente intreaga cladire catarin-du-se pe pereti, pe tavane, pe usi, pe ferestre, napadind dusumelele si intregul mobilier. Au trebuit citeva zile pina cind milioanele de omizi sa poata fi evacuate.

15. Tot cam pe-atunci am locuit, temporar, in­tr-un sat pe malul Somesului, eram cumplit de bol­nav, ma tiram pe ulite sprijinindu-ma de garduri, mincam numai cartofi fara sare, nimic altceva, va rog sa retineti amanuntul acesta, nu vorbeam cu nimeni, localnicii ma priveau ca pe o aratare.

Peste citeva saptamini, cind incepusem sa ma refac, a venit sa ma vada o domnisoara de la catedra de Filologie Clasica a Universitatii din Bucuresti, tinea la mine, m-a gasit ultraj egarit, cu burta umflata de car­tofi, am iesit amindoi la plimbare, pe cimp, printre margarete si maci, pina la iarba atit de verde incit parea uda, discutam despre una si despre alta, chestiuni mai mult clasice, imi adusese niste carti de citit, abia ma tineam pe picioare dar conversam ca un inteligent si tantos, imi exprimam opiniile in legatura cu Theodor cyrenaicul supranumit Ateul si mai pe urma Zeul si cu Hipparchia din Maronea, aveam chiar unele rezerve, ma intristau citeva amanunte ale vietii lor, greseli de comportament, stai sa vezi; asa e cind descoperi virtutile salivei, domnisoara n-avea nici o vina.

si iata ca, deodata, gazele datorate nutritiei mele purificatoare dar unilaterale au inceput sa-mi apese vezica; simteam ca mor, ca innebunesc de rusine, ar fi existat doua solutii de salvare, una constind din evacuarea urgenta a lichidului din vezica, cealalta, sonora, legata de imprastierea la fel de urgenta a ga­zelor, ambele de neconceput in fata unei fete de la catedra de Filologie Clasica.

Curind, am simtit ca nu mai pot, m-am trintit cu fata la pamint, izbeam cu pumnii iarba, gemind cit puteam de tare pentru ca, neavind incotro, alesesem solutia sonora, infama si degradanta, pe care gemetele mele nu izbuteau s-o acopere, domnisoara se uita uluita la mine, se speriase.

"Sa nu confuzi", strigam, "daca vorbesc despre Theodor am in vedere numai modul lui de viata si ma refer la stari, nu la idei; nu ma amesteca in tagma lui sau a altuia, nu ma amesteca in nici o tagma, nu uita", strigam (inutil, pentru ca nu izbuteam sa acopar totul), "sa nu-mi pui etichete, ma sufoc, daca rostesc un nume din cartile nenorocite pe care mi le aduci imi si gasesti o eticheta; sa stii ca eu citesc ca sa recunosc si nu ca sa cunosc; sa stii ca nu traiesc pentru si contra, ca in cap­cana voastra" (strigam din ce in ce mai furios). "Sa stii ca eu sint in afara si sa te cari de-aici, cit poti mai repe­de; du-te la gara, lasa-ma..."

Domnisoara incerca sa ma ajute, nu stia cum, dar mi-a trecut curind si ne-am continuat plimbarea ca si cum nu s-ar fi intimplat nimic, ba chiar cred ca i s-au parut placute acele ore petrecute cu un pohet, pe un cimp cu margarete si cu maci.

16. Scapasera tehnicile, isi faceau de cap intr-o haotica goana; ne inmulteam pe rupte, n-a existat secol mai salbatic si mai minunat; doamne! (aceasta e o expresie ca oricare alta) si ce-o sa mai fie! Se pare ca abia a inceput, desi traim sub auspiciile unui numar favorabil; poate se face un fel de numaratoare gresita si se gaseste ca sintem prea multi; exista un fir de iarba crescut intr-o singura noapte la lumina unei stele, el ar putea sa ne spuna dar nimeni nu l-ar crede, un fi­ricel plapind si marunt, la lumina unei stele abia vizibile; nimeni nu l-ar crede pentru ca fiecare stie ati-tea, iar toti impreuna stim si mai si, chiar eu citeam tom dupa tom, studiam cu multa seriozitate si cu mare dezgust, dadeam si examene, eram intrebat, indiferent daca asta se intimpla la logica sau la mama dracului, despre Hegel, baietii ziceau ca am bafta, era ca un fa­cut, as fi putut sa tocesc numai Hegel si buna ziua, aveam metoda mea, stai sa vezi: inchideam usor ochii, vedeam paginile de parca le-as fi avut in fata, exact cum erau tiparite, pina la adnotarile cele mai marunte nu-mi scapa nimic, le citeam, insiram totul, fara gres, repetam toata polologhia pe care cautam apoi s-o uit cit mai repede, ca sa ramin curat.

Ei nu vroiau decit sa se convinga daca m-au virit sau nu in masinaria lor; imi venea sa urlu, aveam si eu un creier acolo, nenorocit, ma rog, facea si el ce putea, printre altele mai era si autorul erorilor mele, iar ei ma obligau sa-l astup cu ciorapul lor mincat de molii pe cind el miriia ca un ciine pe care il purtam in teasta.

* in regiunea de vesta statului Kentucky a fost declansata o puternica ofensiva impotriva a mi­lioane de mierle si sturzi, prin imprastierea din helicoptere a unor detergenti care dizolva grasimile ce impregneaza penele acestor pasari. Lipsite astfel de protectie si expuse la intempe­rii, ele nu mai pot supravietui.

17. Ca niste placi tectonice, masive, inconstiente si invizibile, se miscau fortele; era greu sa le urmaresti cu niste biete picioruse, fara sa aluneci; era greu sa ra-mii linistit in fata disproportiei dintre ele si tine, sa pui in acord conditia ta cu ferocele ei temelii; asa se face ca uneori cadeam, pentru un timp; de vreo doua ori, de exemplu, am fost virit cu sila intr-o incapere ins­titutionala unde am stat, ce e drept nu prea mult, printre borfasi de treaba, era si un hirdau acolo, in numele igienei, ca sa ne facem nevoile in el si sa-l varsam, pe rind, dar nu puteam dormi pentru ca nu­mai oamenii inzestrati cu insusiri speciale pot dormi in picioare si nu aveam de ce sa ma rezem ca sa dorm; de-a lungul peretilor misunau paduchii. Cind izbu­team sa atipesc un pic, pe vine, ghemuit undeva, pe cimentul muced, venea un om, unul gol, se spunea ca ar fi nebun, in orice caz era nebun de profesie, ceea ce e cam acelasi lucru, si ma ungea pe fata cu materiale scoase din hirdau pe cind borfasii rideau, se distrau si ei, saracii; apoi venea mama, alerga de la unul la altul prin birouri, incerca sa ma scape, n-avea decit un argument; "nu vedeti? e nebun! in loc sa fie si el ca altii de virsta lui, e nebun..."

si pentru ca tot eram nebun, faceam o mica minune, tineam degetele intr-un anumit fel sau mai stiu eu ce faceam, oricum ma cuprindea o ampla liniste inte­rioara, o vasta seninatate, borfasii se potoleau, ince­peau sa motaie ca la comanda, ala gol ma lasa in pace, usa de fier se deschidea, eram chemat afara, condus intr-un birou unde o vedeam ca prin ceata pe mama vorbind cu unul, un tata de familie, fireste, care spunea:

"Pacat de baiatul asta, ca nu pare prost dar nu stiti sa-l cresteti. Sa fie al meu l-as sminti in batai, i-as baga mintile in cap."

Mama isi continua argumentatia:

"E nebun, domnule", "Daca va spun ca e nebun..."

De doua ori mi s-a intimplat asta si, de fiecare data, in drum spre casa, deci, cum s-ar zice, liber, pe sub imensa mea liniste interioara s-a strecurat neincre­derea; de fiecare data mi-am pus aceeasi intrebare: descuiasem chiar eu portile facind gestul acela sau numai presimtisem ca se vor descuia?

18. Dar cum totdeauna cunoscutul e mai linis­titor decit necunoscutul, incercam sa-mi mentin dis­ponibilitatea extremelor ca pe o poarta care si-ar pierde functionalitatea daca s-ar inchide sau s-ar deschide numai spre o directie; trecerile acestea aparent dezor­donate, cuprinzind de fapt rigoarea echilibrului, da­dea gesturilor si vorbelor mele o tenta de umor care imi transforma zvircolirile in rinjete; de fapt, in ciuda explicatiilor care isi yira nasul pe unde nu le fierbe oala vadind o anemie cel putin mentala, aparenta dezor­dine a starilor mele marca nu numai o posibila tehnica pohetica ci si rigoarea compensatoare a unei trairi li­bere, a unei ordini in miscare, reiesita din propriile ei meandre.

Ca sa mentin fata de mine insumi, in momentele de slabiciune, adevarul faptic al starilor mele, foloseam metode cit se poate de simple, de exemplu faceam o pasienta, una cunoscuta, intinzi toate cartile pe fata, cite sapte, mai ai dreptul la trei locuri libere, de rezerva, pentru mutari in ordine descrescinda, pe culoare inversa, si asa mai departe; de obicei, pasienta imi iesea dintr-un foc; in momentele acelea, imi ziceam: "ia sa vad eu, domnule, daca pot sa scot asii pe un singur rind", amestecam bine cartile si asii, ai naibii, se insirau pe un singur rind.

Un lucru atit de marunt poate sa para umor si inca ieftin, mai ales daca se tine seama de gravitatea exis­tentiala a zonei careia trebuie sa-i serveasca drept substanta doveditoare, dar ginditi-va: erau 52 de carti bine amestecate si asii se asterneau unul dupa altul (citeodata nu vroiau, atunci bombaneam ceva si gata). Asemenea lucruri marunte se petreceau insa aidoma si cind era vorba de obiecte in genere si cind era vorba de oameni; vedeam clar in ce masura obiectele sau oamenii se aflau in legatura cu starile mele, constatam puterea macar inconstienta a obiectelor si a oamenilor de a raspunde acestor stari (citeodata vadit impotriva), trebuia sa accept ideea, la inceput infricosatoare, ca lucrurile stau altfel, si incercam sa nu tulbur legea, sa ma pastrez disponibil pentru miscarile ei, nu stiu cum sa spun pentru ca e vorba de ceva in care explicatiile n-au ce sa caute, si asa mai departe.

Atunci universurile se miscau lin si ma leganau ca pe vremea cind aveam vreo cinci-sase ani si, in amurg, ostenit de joaca, ma napadea o seninatate uriasa, ma aflam poate in paradis.

De obicei ma dezmeticeam greu si ieseam printre oameni cu paradisul pe cap, ca o caciula, cu ochii im­paienjeniti, intilneam cite un prieten, vorbeam fara sa vreau cam de sus, uitam sa spun "scuzati", iar el, pe buna dreptate, se simtea jignit, isi spunea: "asta prea face pe desteptul cu mine", pe cind eu, fiindca n-a­veam olita la indemina, l-as fi rugat sa-mi imprumute caciula lui ca sa pling in ea, ar fi fost, oricum, o situatie...

* La Cagliari (Italia) o ancheta incearca sa elu­cideze motivul pentru care o familie cu 11 copii s-a retras de 15 ani in munti, traind intr-o pestera. Salvatore Cossu, de 53 ani, coboa­ra din cind in cind numai el, in localitatile apropiate, interzicind restului familiei sa faca aceasta deplasare.

19. Pe atunci, cu putin inainte de plecarea mea in mlastini, am inceput sa presimt existenta Zenobiei (n-o cunosteam inca, nu stiam nici macar cum se va numi), ea venea voalata printre ceilalti vizitatori care imi populau odaia de pe coridor, nu scotea o vorba, ceilalti se retrageau, nu-i vedeam fata, nu-i distingeam trasaturile, ma invaluia in caldura ei, ii spuneam Isis sau altfel, nici nu conteaza.

Cind incepeam s-o iau razna ea se destrama, imi era greu pentru ca ramineam singur in apele pe care le tulburasem, imi ardeau ochii inca nu indeajuns de pregatiti, vorbesc despre altceva pentru ca oamenii nu prea isi destainuiesc asemenea lucruri si bine fac, dupa cum nu prea discuta intre ei despre moarte si treaba lor.

Despre invocatiile mele si despre aparitiile Zenobiei am avut pe atunci chiar naivitatea sa scriu un fel de carte presarata pe alocuri cu mici teorii, ma rog, era de la bun inceput sortita esecului, poate de asta am si scris-o: in ciuda citorva placute fragmente litherare si a citorva sentinte culthurale, esentialul refuza sa se exprime altfel decit in fapte simple care pareau, dupa obiceiul lor, cam trase de par, asa cum par si acum, ce sa-i faci...